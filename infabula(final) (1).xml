<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0"
     xmlns:geonames="https://www.geonames.org/"
     xmlns:purl="http://purl.org/vocab/relationship">
   <teiHeader>
      <fileDesc>
         <titleStmt>
            <title>Fiabe Italiane</title>
            <author>Italo Calvino</author>
         </titleStmt>
         <editionStmt>
            <edition>Mondadori, 1956</edition>
         </editionStmt>
         <publicationStmt>
            <authority>InFabula</authority>
            <availability>
               <licence target="https://creativecommons.org/licenses/by-sa/4.0/">CC BY-SA
                  4.0</licence>
            </availability>
         </publicationStmt>
         <sourceDesc>
            <bibl>
               <author>Italo Calvino</author>, <title>Fiabe Italiane</title>,
                  <publisher>Mondadori</publisher>, <date>1956</date>
            </bibl>
         </sourceDesc>
      </fileDesc>
      <profileDesc>
         <settingDesc>
            <listPlace>
               <place xml:id="Rivieraligurediponente">
                  <placeName>Riviera Ligure di Ponente</placeName>
               </place>
               <place xml:id="Genova">
                  <placeName>Genova</placeName> 
               </place>
               <place xml:id="Entroterragenovese">
               <placeName>Entroterra genovese</placeName>
               </place>
               <place xml:id="Langhe">
                  <placeName> Langhe </placeName>
               </place>
               <place xml:id="Bra">
                  <placeName> Bra </placeName>
               </place>
               <place xml:id="Monferrato">
                  <placeName>Monferrato</placeName>
               </place>
               <place xml:id="Torino">
               <placeName>Torino</placeName>
               </place>
               <place xml:id="Collinedelpo">
                 <placeName>Colline del Po</placeName>
               </place>
               <place xml:id="Biella">
                  <placeName>Biella</placeName>
               </place>
               <place xml:id="Milano">
                  <placeName>Milano</placeName>
               </place>
               <place xml:id="Mantova">
                  <placeName>Mantova</placeName>
               </place>
               <place xml:id="Lagodigarda">
                 <placeName>Lago di Garda</placeName>
               </place>
               <place xml:id="Verona">
                <placeName>Verona</placeName>
               </place>
               <place xml:id="Venezia">
                <placeName>Venezia</placeName>
               </place>
               <place xml:id="Friuli">
                 <placeName>Friuli</placeName>
               </place>
               <place xml:id="Trentino">
                  <placeName>Trentino</placeName>
               </place>
               <place xml:id="Trieste">
                  <placeName>Trieste</placeName>
               </place>
               <place xml:id="Istria">
                  <placeName>Istria</placeName>
               </place>
               <place xml:id="Dalmazia">
                  <placeName>Dalmazia</placeName>
               </place>
               <place xml:id="Romagna">
                  <placeName>Romagna</placeName>
               </place>
               <place xml:id="Bologna">
                  <placeName>Bologna</placeName>
               </place>
               <place xml:id="Garfagnanaestense">
                 <placeName>Garfagnana Estense</placeName>
               </place>
               <place xml:id="Montalepistoiese">
                  <placeName>Montale Pistoiese</placeName>
               </place>
               <place xml:id="Livorno">
                 <placeName>Livorno</placeName>
               </place>
               <place xml:id="Pisa">
                  <placeName>Pisa</placeName>
               </place>
               <place xml:id="Lucchesìa">
                 <placeName>Lucchesìa</placeName>
               </place>
               <place xml:id="Mugello">
                  <placeName>Mugello</placeName>
               </place>
               <place xml:id="Valdarnosuperiore">
                  <placeName>Val d'Arno Superiore</placeName>
               </place>
               <place xml:id="Firenze">
                  <placeName>Firenze</placeName>
               </place>
               <place xml:id="Siena">
                  <placeName>Siena</placeName>
               </place>
               <place xml:id="Marche">
               <placeName>Marche</placeName>
               </place>
               <place xml:id="Roma">
                  <placeName>Roma</placeName>
               </place>
               <place xml:id="Abruzzo">
                  <placeName>Abruzzo</placeName>
               </place>
               <place xml:id="Molise">
                  <placeName>Molise</placeName>
               </place>
               <place xml:id="Benevento">
                  <placeName>Benevento</placeName>
               </place>
               <place xml:id="Irpinia">
                  <placeName>Irpinia</placeName>
               </place>
               <place xml:id="Napoli">
                  <placeName>Napoli</placeName>
               </place>
               <place xml:id="Terradotranto">
                  <placeName>Terra d'Otranto</placeName>
               </place>
               <place xml:id="Taranto">
                  <placeName>Taranto</placeName>
               </place>
               <place xml:id="Basilicata">
                  <placeName>Basilicata</placeName>
               </place>
               <place xml:id="Calabria">
                  <placeName>Calabria</placeName>
               </place>
               <place xml:id="Grecidicalabria">
                  <placeName>Greci di Calabria</placeName>
               </place>
               <place xml:id="Palermo">
                  <placeName>Palermo</placeName>
               </place>
               <place xml:id="Entroterrapalermitano">
                  <placeName>Entroterra Palermitano</placeName>
               </place>
               <place xml:id="Madonie">
                  <placeName>Madonie</placeName>
               </place>
               <place xml:id="Ficarazzi">
                  <placeName>Ficarazzi</placeName>
               </place>
               <place xml:id="Provinciadipalermo">
                 <placeName>Provincia di Palermo</placeName>
               </place>
               <place xml:id="Salaparuta">
                  <placeName>Salaparuta</placeName>
               </place>
               <place xml:id="Provinciaditrapani">
                  <placeName>Provincia di Trapani</placeName>
               </place>
               <place xml:id="Provinciadagrigento">
                  <placeName>Provincia d'Agrigento</placeName>
               </place>
               <place xml:id="Provinciadicaltanisetta">
                  <placeName>Provincia di Caltanisetta</placeName>
               </place>
               <place xml:id="Caltanisetta">
                  <placeName>Caltanisetta</placeName>
               </place>
               <place xml:id="Provinciadiragusa">
                  <placeName>Provincia di Ragusa</placeName>
               </place>
               <place xml:id="Catania">
                  <placeName>Catania</placeName>
               </place>
               <place xml:id="Acireale">
                  <placeName>Acireale</placeName>
               </place>
               <place xml:id="Sicilia">
                  <placeName>Sicilia</placeName>
               </place>
               <place xml:id="Campidano">
                  <placeName>Campidano</placeName>
               </place>
               <place xml:id="Nurra">
                 <placeName>Nurra</placeName>
               </place>
               <place xml:id="Gallura">
                  <placeName>Gallura</placeName>
               </place>
               <place xml:id="Logudoro">
                  <placeName>Logudoro</placeName>
               </place>
               <place xml:id="Corsica">
                 <placeName>Corsica</placeName>
               </place>
            </listPlace>
         </settingDesc>
      </profileDesc>
   </teiHeader>
   <text>
      <body>
         <div xml:id="fable1">
              <head>Giovannin senza paura</head>
               <p>C'era una volta un ragazzetto chiamato <persName type="protagonist" subtype="explorer" source="#fable1">Giovannin senza paura</persName>, perché non aveva paura di niente. Girava per il
                  mondo e capitò a una locanda a chiedere alloggio.</p>
            <p>- Qui posto non ce n'è, - disse il <persName type="dispatcher" subtype="citizen" source="#fable1" >padrone</persName>, - ma se non hai paura ti mando in un palazzo.
                  - Perché dovrei aver paura? - Perché ci si sente, e nessuno ne è potuto uscire altro che morto. La
                  mattina ci va la Compagnia con la bara a prendere chi ha avuto il coraggio di
                  passarci la notte.</p>
               <p>Figuratevi Giovannino! Si portò un lume, una bottiglia e una salsiccia, e andò. A
                  mezzanotte mangiava seduto a tavola, quando dalla cappa del camino sentì una voce: -
                  Butto? E Giovannino rispose: - E butta!</p>
               <p>Dal camino cascò giù una gamba d'uomo. Giovannino bevve un bicchier di vino. Poi la
                  voce disse ancora: - Butto? 
                  E Giovannino: - E butta! - e venne giù un'altra gamba.
                  Giovannino addentò la salsiccia. 
                  - Butto? - E butta! - e viene già un braccio.
                  Giovannino si mise a fischiettare. 
                  - Butto? 
                  - E butta! - un altro braccio. 
                  - Butto? 
                  -Butta! 
                  E cascò un busto che si riappiccicò alle gambe e alle braccia, e restò un uomo in piedi senza testa. - Butto? - Butta! Cascò la testa e saltò in cima al busto. Era
                  un <persName type="dispatcher" subtype="magician" source="#fable1">omone gigantesco</persName>, e Giovannino
                  alzò il bicchiere e disse: - Alla salute!</p>
               <p>L'omone disse: - Piglia il lume e vieni. Giovannino prese il lume ma non si mosse. 
                  -Passa avanti! - disse l'uomo. 
                  -Passa tu, - disse Giovannino. 
                  - Tu! - disse l'uomo. 
                  -Tu! - disse Giovannino. 
                  Allora l'uomo passò lui e una stanza dopo l'altra traversò il palazzo, con Giovannino dietro che faceva lume. In un sottoscala c'era una
                  porticina.</p>
               <p>- Apri! - disse l'uomo a Giovannino. 
                  E Giovannino: - Apri tu! 
                  E l'uomo aperse con una spallata. C'era una scaletta a chiocciola. 
                  - Scendi- disse l'uomo. 
                  - Scendi prima tu, - disse Giovannino. 
                  Scesero in un sotterraneo, e l'uomo indicò una lastra in terra. 
                  - Alzala! 
                  - Alzala tu! - disse Giovannino, e l'uomo la sollevò come fosse stata una pietruzza. Sotto c'erano tre marmitte d'oro. - Portale su! - disse l'uomo.
                  - Portale su tu! - disse Giovannino. E l'uomo se le portò su una per volta.</p>
               <p>Quando furono di nuovo nella sala del camino, l'uomo disse: - Giovannino, l'incanto è
                  rotto! - </p>
               <p>Gli si staccò una gamba e scalciò via, su per il camino. 
                  - Di queste marmitte una è per te, - e gli si staccò un braccio e s'arrampicò per il camino. 
                  - Un'altra è per la Compagnia che ti verrà a prendere credendoti morto, - e gli si staccò anche l'altro
                  braccio e inseguì il primo. 
                  - La terza è per il primo povero che passa, - gli si staccò l'altra gamba e rimase seduto per terra. 
                  - Il palazzo tientelo pure tu, - e gli si staccò il busto e rimase solo la testa posata in terra. 
                  - Perché dei padroni di questo palazzo, è perduta per sempre ormai la stirpe, - e la testa si sollevò e
                  salì per la cappa del camino.</p>
               <p>Appena schiarì il cielo, si sentì un canto: 
                  <emph>Miserere mei, miserere mei</emph>, ed era la Compagnia con la bara che veniva a prendere Giovannino morto. E lo vedono alla
                  finestra che fumava la pipa. Giovannin senza paura con quelle monete d'oro fu ricco e
                  abitò felice nel palazzo. Finché un giorno non gli successe che, voltandosi, vide la
                  sua ombra e se ne spaventò tanto che morì.</p>
         </div>
        <div xml:id="fable2">
            <head>L'uomo verde d'alghe<note/></head>
               <span><placeName ref="#Rivieraligurediponente">Riviera Ligure di Ponente</placeName></span>
           <p>Un <persName type="dispatcher" subtype="sovereign" source="#fable2">Re</persName> fece fare la grida nelle
               piazze che a chi gli avesse riportato la sua <persName type="prize" subtype="lover" source="#fable">figlia</persName> sparita gli avrebbe dato una fortuna. Ma la grida non aveva effetto
               perché nessuno sapeva dove poteva esser andata a finire questa ragazza: l'avevano
               rapita una notte e non c'era posto sulla terra che non avessero frugato per
               cercarla.</p>
           <p>A un <persName type="villain" subtype="sovereign"  source="#fable2">capitano di lungo corso</persName> venne
               l'idea che se non si trovava in terra si poteva trovare in mare, e armò una nave
               apposta per partire alla ricerca. Ma quando volle ingaggiare l'equipaggio, non
               trovava marinai: perché nessuno aveva voglia di partire per un viaggio pericoloso,
               che non si sapeva quando sarebbe finito.</p>
            <p>Il capitano era sul molo e aspettava, e nessuno s'avvicinava alla sua nave, nessuno
               osava salire per il primo. Sul molo c'era anche <persName type="protagonist"
                  subtype="jester" source="fable2">Baciccin Tribordo</persName> che era conosciuto come un vagabondo e
               un uomo da bicchieri, e nessuno lo prendeva sulle navi. - Di', ci vuoi venire tu,
               sulla mia nave? - gli fece il capitano. - Io sì che voglio. - Allora sali, - e
               Baciccin Tribordo salì per primo. Così anche gli altri si fecero coraggio e salirono
               a bordo.</p>
            <p>Sulla nave Baciccin Tribordo se ne stava sempre con le mani in tasca a rimpiangere le
               osterie, e tutti brontolavano contro di lui, perché il viaggio non si sapeva quando
               sarebbe finito, i viveri erano scarsi e dovevano tenere a bordo un fa-niente come
               lui. Il capitano decise di sbarazzarsene. - Vedi quell'isolotto? - gli disse,
               indicandogli uno scoglio isolato in mezzo al mare. - Scendi nella scialuppa e va' a
               esplorarlo. Noi incrociamo qui intorno.</p>
            <p>Baciccin Tribordo scese nella scialuppa e la nave andò via a tutte vele e lo lasciò
               solo in mezzo al mare. Baciccin s'avvicinò allo scoglio. Nello scoglio c'era una
               caverna e lui entrò. In fondo alla caverna c'era legata una bellissima ragazza, ed
               era la figlia del Re. - Come avete fatto a trovarmi? - disse a Baciccin Tribordo. -
               Andavo a pesca di polpi, - disse Baciccin. - È un <persName type="villain"
                  subtype="monster" source="#fable2">polpo enorme</persName> che m'ha rapita e mi tiene prigioniera, -
               disse la figlia del Re. - Fuggite, prima che arrivi! Ma dovete sapere, che questo
               polpo per tre ore al giorno si trasforma in triglia, e allora è facile pescarla, ma
               bisogna ammazzarla subito perché altrimenti si trasforma in gabbiano e vola via.</p>
            <p> Baciccin Tribordo si nascose sullo scoglio, lui e la barca. Dal mare uscì il polpo,
               ed era enorme e con ogni branca poteva fare il giro dell'isola, e s'agitava con tutte
               le sue ventose, perché aveva sentito che c'era un uomo sullo scoglio. Ma venne l'ora
               in cui doveva trasformarsi in pesce e tutt'a un tratto diventò triglia e sparì in
               mare. Allora Baciccin Tribordo gettò le reti e ogni volta che le tirava c'eran dentro
               muggini, storioni, dentici e alla fine apparve, tutta sussultante, anche la triglia.
               Baciccin levò subito il remo per darle un colpo da ammazzarla, ma invece della
               triglia colpì il gabbiano che s'era levato a volo dalla rete, e la triglia non c'era
               più. Il gabbiano non poteva volare perché il remo gli aveva rotto un'ala, allora si
               ritrasformò in polpo, ma aveva le branche tutte piene di ferite e buttava fuori un
               sangue nero. Baciccin gli fu sopra e lo finì a colpi di remo. La figlia del Re gli
               diede un anello col diamante in segno di perpetua gratitudine.</p>
            <p>- Vieni, che ti porto da tuo padre, - disse lui, e la fece salire nella barca. Ma la
               barca era piccola, ed erano in mezzo al mare. Remarono, remarono, e videro lontano un
               bastimento. Baciccin alzò in cima a un remo la veste della figlia del Re. Dalla nave
               li videro e li presero a bordo. Era la stessa nave da cui Baciccin era stato
               abbandonato. A vederlo tornare con la figlia del Re il capitano cominciò a dire: - O
               povero Baciccin Tribordo! E noi che ti credevamo perduto, t'abbiamo tanto cercato! E
               tu hai trovato la figlia del Re! Beviamo, festeggiamo la tua vittoria! - A Baciccin
               Tribordo non sembrava vero, tanto tempo era rimasto senza assaggiare un goccio di
               vino.</p>
            <p> Erano già quasi in vista del porto da cui erano partiti. Il capitano fece bere
               Baciccin, e lui bevve, bevve fino a che non cascò giù ubriaco morto. Allora il
               capitano disse alla figlia del Re: - Non direte mica a vostro padre che chi v'ha
               liberato è quell'ubriacone! Dovete dirgli che vi ho liberato io, perché io sono il
               capitano della nave, e quello là è un mio uomo che ho comandato io di fare quel che
               ha fatto. La figlia del Re non disse né sì né no. - So io quel che dirò, -
               rispondeva. E il capitano allora pensò di farla finita una volta per tutte con
               Baciccin Tribordo. Quella stessa notte lo presero, ubriaco com'era e lo buttarono in
               mare. All'alba il bastimento arrivò in vista del porto; fecero segnali con le
               bandiere che portavano la figlia del Re sana e salva, e sul molo c'era la banda che
               suonava e il Re con tutta la Corte.</p>
            <p>Furono fissate le nozze della figlia del Re col capitano. Il giorno delle nozze nel
               porto i marinai vedono uscire dall'acqua un uomo coperto d'alghe verdi dalla testa ai
               piedi, con pesci e granchiolini che gli uscivano dalle tasche e dagli strappi del
               vestito. Era Baciccin Tribordo. Sale a riva, e tutto parato d'alghe che gli coprono
               la testa e il corpo e strascicano per terra, cammina per la città. Proprio in quel
               momento avanzava il corteo nuziale, e si trova davanti l'uomo verde d'alghe. Il
               corteo si ferma. - Chi è costui? - chiede il Re. - Arrestatelo! - S'avanzano le
               guardie, ma Baciccin Tribordo alzò una mano e il diamante dell'anello scintillò al
               sole. - L'anello di mia figlia! - disse il Re. - Sì, è questo il mio salvatore, -
               disse la figlia, - è questo il mio sposo. Baciccin Tribordo raccontò la sua storia;
               il capitano fu arrestato. Verde d'alghe com'era si mise vicino alla sposa vestita di
               bianco e fu unito a lei in matrimonio.</p>
           
         </div>
         <div xml:id="fable3">
            <head>Il bastimento a tre piani<note/></head>
            <span><placeName ref="#Rivieraligurediponente">Riviera Ligure di Ponente</placeName></span>
            <p>C'erano marito e moglie poveri, che stavano in campagna. Nacque loro un bambino ma
               non avevano nessuno nel vicinato che gli facesse da padrino. Andarono in città, ma
               non conoscevano nessuno, e senza padrino non lo potevano far battezzare. Videro un
               <persName type="helper" subtype="sovereign" source="#fable3">uomo avvolto in un mantello nero</persName>
               sulla porta della chiesa e gli dissero: - Buon uomo, ci fate da padrino a questo
               figlio? - L'uomo disse di sì e il battesimo fu fatto.</p>
            <p>Usciti di chiesa, lo sconosciuto disse: - Ora devo fare il regalo al mio figlioccio.
               Ecco questa borsa; servirà per allevare il bambino e dargli un'istruzione. E qui c'è
               una lettera che gli darete quando saprà leggere -. Il padre e la madre rimasero
               stupiti, e prima che trovassero parole per ringraziare l'uomo e per chiedere chi era,
               egli se n'era digià andato.</p>
            <p>La borsa era piena di monete d'oro e servirono a mandar a scuola il bambino. Quando
               ebbe imparato a leggere, i <persName type="helper" subtype="caregiver" source="#fable3">genitori</persName>
               gli diedero la lettera; ed egli lesse: "Caro figlioccio, torno a riprendere possesso
               del mio trono dopo un lungo esilio e ho bisogno d'un erede. Appena letta questa
               lettera mettiti in viaggio e vieni a trovare il tuo caro padrino, il Re
                  d'<span><placeName>Inghilterra</placeName></span>. Post scriptum: In viaggio, guardati bene
               dall'accompagnarti con un <persName type="villain" source="#fable3">losco</persName>, uno <persName type="villain" source="fable3"
                  >zoppo</persName> ed un <persName type="villain" source="#fable3">tignoso</persName>." Il <persName
                     type="protagonist" subtype="explorer" source="#fable3">giovane</persName> - Padre, madre, addio, devo
               andare a trovare il mio padrino, - e si mise in viaggio.</p>
            <p>Dopo aver camminato qualche giorno, incontrò un viandante che gli disse: - Bel
               giovane, dove andate? - In Inghilterra. - Anch'io: viaggeremo insieme. Il giovane lo
               guardò negli occhi; aveva un occhio che guardava levante e uno ponente, ed egli pensò
               che era il losco da cui doveva guardarsi. Si fermò con un pretesto e cambiò strada.
               Trovò un altro viandante seduto su una pietra. - Andate in Inghilterra? Faremo il
               viaggio insieme, - disse e alzatosi cominciò a zoppicare appoggiandosi al bastone.
               "Questo è lo zoppo", pensò il giovane, e cambiò strada ancora.</p>
            <p>Incontrò un altro viaggiatore, che gli occhi li aveva sani, le gambe anche, e quanto
               a tigna, aveva la più folta e netta testa di capelli neri che si fosse mai vista.
               Così, siccome era anche lui in via per l'Inghilterra, viaggiarono insieme. A sera si
               fermarono in una locanda e vi presero alloggio. Ma il giovane, che non si fidava,
               consegnò la borsa col suo denaro e la lettera per il Re al locandiere perché gliela
               custodisse. Nella notte, mentre il giovane dormiva, il compagno s'alzò, andò dal
               locandiere e si fece dare la borsa, la lettera e il cavallo. Al mattino, il giovane
               si trovò solo, senza un soldo, senza la lettera e appiedato.</p>
            <p>- È venuto stanotte il vostro servitore, - gli disse il <persName type="helper"
               subtype="citizen" source="#fable3">locandiere</persName>, - a prendere tutta la vostra roba. Ed è partito... Il giovane
               si mise in strada a piedi. A una svolta, vide il suo cavallo legato a un albero in un
               prato. Andò per prenderlo ma da dietro all'albero saltò fuori il compagno della sera
               prima armato di pistola. - Se hai cara la vita, - disse, - devi farmi da servitore e
               fingere che sia io il figlioccio del Re d'Inghilterra -. E in così dire si tolse la
               parrucca nera: il suo cranio era tutto ricoperto di tigna.</p>
            <p>Partirono, il tignoso a cavallo e il giovane a piedi, e così arrivarono in
               Inghilterra. Il Re accolse a braccia aperte il tignoso credendolo il suo figlioccio,
               mentre il vero figlioccio fu assegnato alle scuderie, come mozzo di stalla. Ma il
               tignoso non vedeva l'ora di disfarsene e un giorno che il Re gli disse: - Se potessi
               liberare mia figlia, prigioniera d'un incantesimo in un'isola, te la darei per sposa;
               ma tutti quelli che sono partiti per liberarla sono morti, - lui gli propose: -
               Provate a mandarci il mio servitore, lui certo sarà capace di liberarla.</p>
            <p>Il Re fece chiamare subito il giovane e gli chiese: - Tu sei capace di liberare mia
               figlia? - Vostra figlia? - disse il giovane. - Ditemi dov'è, Maestà! E il Re: -
               Guarda che se tornerai senza averla liberata ti farò tagliar la testa. Il giovane
               andò al molo, e guardava le navi partire e non sapeva come raggiungere l'isola della
               <persName type="prize" subtype="lover" source="#fable3">Principessa</persName>. Gli s'avvicinò un <persName type="helper"
                  subtype="sage" source="#fable3">vecchio marinaio con la barba fino ai ginocchi</persName>: - Sta' a
               sentire, - gli disse, - fatti fare una nave a tre piani.</p>
            <p>Il giovane andò dal Re e si fece armare una nave a tre piani. Quando la nave fu in
               porto pronta a salpare, ricomparve il vecchio marinaio: - Adesso, - disse, - fa'
               caricare un piano di croste di formaggio, un altro piano di briciole di pane, e il
               terzo di carogne putrefatte. Il giovane fece fare i tre carichi.</p>
            <p>- Adesso, - disse il vecchio, - quando il Re ti dirà: "Scegli quanti marinai vuoi",
               tu di': "Me ne basta solo uno", e sceglierai me -. Così fece e tutta la cittadinanza
               era a veder salpare la nave con quello strano carico e con un equipaggio composto
               d'un solo uomo, e per di più vecchio cadente. Navigarono tre mesi, e dopo tre mesi,
               nella notte, videro un faro ed entrarono in un porto. Non si vedeva nulla a riva:
               case basse basse, un muoversi come di nascosto, e finalmente una voce disse: - Che
               carico portate? - Croste di formaggio, - rispose il vecchio marinaio. - Buono, -
               dissero da terra, - è quel che fa per noi.</p>
            <p>Era l'Isola dei Topi, e tutti <persName type="helper" subtype="animal" source="#fable3">topi</persName> erano
               i suoi abitanti. Dissero: - Compriamo tutto il carico, ma danari per pagare non ne
               abbiamo. Però ogni volta che avrete bisogno di noi, non avrete che da dire: "Topi,
               bei topi, aiutatemi voi!" e noi arriveremo subito ad aiutarvi. Il giovane e il
               marinaio buttarono la passerella e i topi vennero a scaricare velocissimi le croste
               di formaggio.</p>
            <p>Partiti di là, arrivarono di notte a un'altra isola. Nel porto non si vedeva nulla,
               peggio che in quell'altra. Non c'era né casa né albero che s'alzasse da terra. - Che
               carico avete? - sentirono dire, dal buio. - Briciole di pane, - disse il marinaio. -
               Buono! - risposero. - È quel che fa per noi! Era l'Isola delle Formiche, e tutte
               <persName type="helper" subtype="animal" source="#fable3">formiche</persName> erano i suoi abitanti.
               Neanche loro avevano danaro per pagare, ma dissero: - Quando avrete bisogno di noi,
               basta che diciate: "Formiche, belle formiche, aiutatemi voi!" perché noi accorriamo
               dovunque voi siate.</p>
            <p>E si misero a scaricare le briciole di pane, avanti e indietro per le funi di
               ormeggio. Poi la nave ripartì. Arrivarono a un'isola tutta rocce altissime che
               calavano a picco sul porto. - Che carico portate? - gridarono di lassù. - Carogne
               putrefatte! - Buone! - dissero. - È quello che fa per noi, - e grandi ombre nere
               calarono sulla nave. Era l'Isola degli Avvoltoi, abitata tutta da quegli <persName
                  type="helper" subtype="animal" source="#fable3">uccelli rapaci</persName>. Scaricarono la nave
               portandosi via le carogne a volo, e in cambio dissero che al richiamo: "Avvoltoi,
               begli avvoltoi, aiutatemi voi!", sarebbero sempre accorsi in loro aiuto.</p>
            <p>Dopo altri mesi di navigazione, arrivarono all'isola dov'era prigioniera la figlia
               del Re d'Inghilterra. Sbarcarono, attraversarono una lunga caverna, e sbucarono
               davanti a un palazzo, in un giardino. Venne loro incontro un <persName type="villain"
                  source="#fable3">nano</persName>. - È qui la figlia del Re d'Inghilterra? - domandò il giovane. -
               Venite a domandarlo alla Fata Sibiana, - disse il nano, e li introdusse nel palazzo
               dal pavimento d'oro e dalle pareti di cristallo. La <persName type="villain"
                  subtype="sovereign" source="#fable3">Fata Sibiana</persName> era seduta su un trono di cristallo e
               d'oro. - Sono venuti re e principi con tutti i loro eserciti, - disse la Fata
               Sibiana, - per liberare la Principessa, e tutti sono morti.</p>
            <p>- Io ho solo la mia volontà e il mio coraggio, - disse il giovane. - Ebbene, - disse
               la Fata, - dovrai passare tre prove. Se non ci riuscirai non farai più ritorno. Vedi
               questa montagna che mi nasconde il sole? Domattina quando mi sveglio voglio avere il
               sole in camera. Devi riuscire ad abbattere la montagna entro questa notte.</p>
            <p>Il nano portò un piccone e condusse il giovane ai piedi della montagna. Il giovane
               diede un colpo di piccone e il ferro si ruppe. "Come faccio a scavare?", si disse e
               gli vennero in mente i topi dell'isola. - Topi, bei topi, - chiamò, - aiutatemi voi!
               Non aveva finito di dirlo che una marea di topi si mise a brulicare sulle pendici
               della montagna, e la ricoperse tutta fin sulla cima, e tutti scavavano e rodevano e
               zampettavano via la terra, e la montagna si sfaldava, si sfaldava...</p>
            <p>L'indomani la Fata Sibiana si svegliò ai primi raggi del sole che entravano nella sua
               camera. - Bravo, - disse al giovane, - ma non basta -. E lo condusse nei sotterranei
               del palazzo. In mezzo al sotterraneo, in una sala alta come una chiesa c'era un
               immenso mucchio di piselli e lenticchie tutti mischiati. - Bisogna che entro stanotte
               mi dividi i piselli dalle lenticchie, facendo due mucchi separati. E guai se lasci
               una lenticchia nel mucchio dei piselli, o un pisello nel mucchio delle lenticchie. Il
               nano lasciò un lucignolo di candela, e se ne andò con la Fata. Il giovane rimase di
               fronte al gran mucchio, col lucignolo che stava per spegnersi e mentre si domandava
               come avrebbe mai potuto un uomo compiere un lavoro così minuto, gli vennero in mente
               le formiche dell'isola. - Formiche, belle formiche, - chiamò, - aiutatemi voi!</p>
            <p>Appena pronunciate queste parole, tutto l'enorme sotterraneo formicolò di quelle
               minuscole bestioline, che si disposero attorno al mucchio e, con ordine e pazienza,
               le une trasportando i piselli, le altre le lenticchie, ammucchiarono due cumuli
               divisi delle due specie.</p>
            <p>- Non sono ancora vinta, - disse la Fata quando vide il lavoro compiuto. - Ora
               t'aspetta una prova ben più difficile. Entro domani all'alba devi portarmi un barile
               pieno dell'acqua di lunga vita. La sorgente dell'acqua di lunga vita era in cima a
               un'altissima montagna, popolata di bestie feroci. Impossibile pensare di salirci, e
               più impossibile ancora andarci con un barile. Ma il giovane chiamò: - Avvoltoi, begli
               avvoltoi, aiutatemi voi! - </p>
            <p>E il cielo fu nero d'avvoltoi che scendevano a larghi giri. Il giovane attaccò al
               collo di ciascuno un'ampolla e gli avvoltoi volarono in lunghissimo stormo fino alla
               sorgente sull'alta montagna, riempirono ognuno la sua ampolla, e rivolarono fino dal
               giovane a rovesciare le ampolle nel barile che egli aveva preparato.</p>
            <p>Quando il barile fu riempito, si sentì un galoppo di cavalli: la Fata Sibiana
               fuggiva, e dietro le correvano i suoi nani, e dal palazzo saltò fuori felice la
               figlia del Re d'Inghilterra dicendo: - Finalmente sono salva! M'avete liberata! Con
               la figlia del Re e il barile dell'acqua di lunga vita, il giovane tornò sulla nave
               dove il vecchio marinaio l'aspettava per levar l'ancora.</p>
            <p>Il Re d'Inghilterra scrutava ogni giorno il mare col cannocchiale, e quando vide
               avvicinarsi un bastimento con la bandiera inglese, corse al porto tutto contento. Il
               Tignoso, quando vide il giovane sano e salvo con la figlia del Re, per poco non morì
               di rabbia. E decise di farlo assassinare. Mentre il Re festeggiava il ritorno della
               figlia con un grande pranzo, due tristi figuri vennero a chiamare il giovane, dicendo
               d'una questione urgente. Il giovane senza capire li seguì; giunto nel bosco, i due
               figuri, che erano sicari del Tignoso, trassero i coltelli e lo scannarono.</p>
            <p>Intanto, al pranzo, la figlia del Re stava in pensiero perché il giovane era uscito
               con quei tristi figuri e non tornava. Andò a cercarlo e, arrivata nel bosco, trovò il
               suo cadavere pieno di ferite. Ma il vecchio marinaio aveva portato con sé il barile
               dell'acqua di lunga vita e vi immerse il cadavere del giovane: lo videro saltar fuori
               più sano di prima, e così bello, che la figlia del Re gli gettò le braccia al
               collo.</p>
            <p>Il Tignoso era verde dalla bile. - Cosa c'è in quel barile? - domandò. - Olio
               bollente, - gli rispose il marinaio. Allora il Tignoso si fece preparare un barile
               d'olio bollente e disse alla Principessa: - Se non amate me mi uccido -. Si trafisse
               col pugnale e saltò nell'olio bollente. Restò bruciato, sull'istante, e nel salto gli
               volò via la parrucca nera e si scoperse la testa tignosa. - Ah! Il Tignoso! - disse
               il Re d'Inghilterra. - Il più crudele dei miei nemici. Finalmente ha trovato la sua
               fine. E allora tu, valoroso giovane, sei il mio figlioccio! Tu sposerai mia figlia ed
               erediterai il mio regno! - E così avvenne.</p>
         </div>
         <div xml:id="fable4">
            <head>L'uomo che usciva solo di notte<note/></head>
            <span><placeName ref="#Rivieraligurediponente">Riviera ligure di ponente</placeName></span>
            <p>Ai tempi di <note>(Nota 1 "Ai tempi che Berta filava. Di Babì Babò non s'è potuto
                  sapere che il nome",(Andrews) Babì Babò</note> viveva un <persName type="helper"
                     subtype="caregiver" source="#fable4">povero pescatore</persName> con tre figlie da marito. C'era <persName
                        type="dispatcher" subtype="lover" source="#fable4">un giovane </persName> che ne voleva in moglie una,
               ma era uno che usciva solo di notte, e la gente non se ne fidava. Così la maggiore
               non lo volle per marito e la seconda nemmeno; invece la terza accettò.</p>
            <p>Le nozze si fecero di notte, e appena furono soli, lo sposo le disse: - Devo dirti un
               segreto: sono stato stregato, e la mia condanna è d'essere tartaruga durante il
               giorno, e tornare uomo solo di notte; da questa condanna posso liberarmi solo in un
               modo; devo lasciare mia moglie subito dopo le nozze e fare il giro del mondo, di
               notte come uomo e di giorno come tartaruga; se tornato dal giro del mondo troverò mia
               moglie che m'è rimasta fedele e ha sopportato ogni disavventura per amor mio,
               ridiventerò uomo per sempre.</p>
            <p>- Sono pronta, - disse la <persName type="protagonist" subtype="creator" source="#fable4">sposa</persName>. Lo
               sposo le infilò al dito un anello con un diamante: - In tutte le occasioni, questo
               anello ti servirà, se saprai usarlo per il bene. Era venuto giorno, e lo sposo si
               trasformò in tartaruga; e con il suo lento passo, partì per il giro del mondo.</p>
            <p>La sposa andò a girare per la città per trovare un lavoro. Incontrò un <persName
               type="dispatcher" subtype="innocent" source="#fable4">bambino</persName> che piangeva e disse alla
               madre: - Datemelo in braccio a me, che lo farò tacere. - Brava, sareste, a farlo
               tacere, - disse la madre. - È tutto il giorno che piange. - Per la virtù del
               diamante, - disse la sposa, - che il bambino rida, balli e salti! - E il bambino si
               mise a ridere, ballare e saltare.</p>
            <p>Poi entrò in una bottega di panettiere e disse alla <persName type="dispatcher"
               source="#fable4">padrona</persName>: - Prendetemi a lavorare con voi, e non ve ne pentirete -. La
               presero a lavorare, e lei si mise a fare il pane e disse: - Per la virtù del
               diamante, che tutti vengano a comprare il pane in questa bottega, finché ci lavorerò
               io! - Cominciò un andirivieni nella bottega che non finiva più.</p>
            <p>Vennero anche <persName type="villain" source="#fable4">tre giovanotti</persName>, che, vista la bella sposa,
               s'innamorarono di lei. - Se mi lasci passare una notte nella tua stanza, - le disse
               uno dei tre, - ti do mille franchi. - E io, - disse l'altro, - te ne do duemila. - E
               io tre, - disse il terzo. Lei si fece dare i tremila franchi dal terzo e la sera lo
               fece entrare di nascosto in bottega. - Aspetta un momento, - gli disse, - che metto
               il lievito nella farina, anzi fammi questo piacere: mettiti tu un momento a
               impastare. L'uomo si mise a impastare, e impasta, impasta, impasta, per la virtù del
               diamante non poté toglier le braccia dalla pasta e continuò a impastare fino a
               giorno. - Be', finalmente hai finito! - gli disse lei. - Ce ne hai messo di tempo! E
               lo cacciò via.</p>
            <p>Poi disse di sì a quello dei duemila franchi, lo fece entrare appena buio, e gli
               disse di soffiare un momento sul fuoco, se no si spegneva. Lui soffia sul fuoco,
               soffia sul fuoco, per la virtù del diamante continuò a soffiar sul fuoco, gonfio in
               faccia come un otre, fino alla mattina dopo. - Che modo di fare! - gli disse lei alla
               mattina, - vieni a trovare me e passi la notte a soffiar nel fuoco! - E lo cacciò
               via.</p>
            <p>La sera dopo, fece entrare quello dei mille franchi. - Io devo mettere il lievito, -
               gli disse; - intanto tu va' a chiudere la porta. L'uomo chiude la porta, e per virtù
               del diamante la porta si riapre. Richiudi e riapri, passò la notte e venne il
               mattino. - L'hai chiusa, questa porta, finalmente? Be', adesso riaprila e
               vattene.</p>
            <p>I tre uomini, carichi di rabbia, andarono a denunciarla. A quel tempo oltre gli
               sbirri c'erano anche le donne-sbirro che servivano per quando c'era da arrestare una
               donna. Così quattro donne-sbirro andarono per arrestare la sposa.</p>
            <p>- Per virtù del diamante, - disse la sposa, - che queste donne si piglino a schiaffi
               fino a domattina. E le quattro donne-sbirro presero a tirarsi manrovesci l'un l'altra
               da gonfiarsi la faccia di due dita ogni volta.</p>
            <p>Vedendo che non tornavano le quattro donne-sbirro con l'arrestata, furono mandati
               quattro sbirri a cercarle. La sposa li vide arrivare e dice: - Per la virtù del
               diamante, che questi uomini si mettano a saltare alla cavallina, - e sull'istante,
               uno degli sbirri si abbassò con la schiena, un altro gli puntò le mani sulla schiena
               e saltò, e gli altri due dietro, e così presero a saltare alla cavallina uno dopo
               l'altro.</p>
            <p>In quel momento, col suo passo trotterellante, ecco che arriva una tartaruga. Era il
               marito che tornava dal giro del mondo, e ritrovando la moglie, tac!, ridiventò un bel
               giovane e tale rimase accanto a lei fino a tarda età.</p>
         </div>
         <div xml:id="fable5">
            <head>E sette!<note/></head>
            <span><placeName ref="#Rivieraligurediponente">Riviera Ligure di ponente</placeName></span>
            <p>C'era una donna con una <persName source="#fable5" type="protagonist" subtype="innocent" >figlia grande e
                  grossa</persName> e tanto mangiona che quando sua madre portava a tavola il minestrone
               lei ne mangiava un piatto, ne mangiava un secondo, ne mangiava un terzo e continuava
               a chiederne. E la <persName source="#fable5" type="hostile" subtype="caregiver">madre</persName> le riempiva
               il piatto e diceva: - E tre!... E quattro!... E cinque! - Quando la figlia le
               chiedeva il settimo piatto di minestrone, la madre invece di riempirle il piatto, le
               dava una bastonata in testa, gridando: - E sette!</p>
            <p>Passava di lì un <persName source="#fable5" type="dispatcher" subtype="sovereign" >giovane ben
                  vestito</persName>, e vide dalla finestra la madre che batteva la figlia gridando: - E
               sette! Siccome quella bella giovane così grande e grossa gli piacque subito, entrò e
               chiese: - Sette di che cosa? La madre si vergognava di avere una figlia così
               mangiona, e disse: - Sette fusi di canapa! Ho una figlia così matta per il lavoro che
               filerebbe la lana anche addosso alle pecore! Figuratevi che stamattina ha già filato
               sette fusi di canapa e non ne ha ancora basta! Per farla smettere devo prenderla a
               bastonate! - Se è così, datemela a me, - disse il giovanotto. - Farò la prova per
               vedere se è vero, e poi la sposerò. La portò a casa sua, e la chiuse in una camera
               piena di canapa da filare. - Io sono capitano di mare, e parto per un viaggio, -
               disse. - Se quando torno avrai filato tutta questa canapa, ti sposo. Nella stanza
               c'erano anche bei vestiti e bei gioielli, perché il capitano era molto ricco. -
               Quando sarai mia moglie, tutta questa roba sarà tua, - disse, e se ne andò.</p>
            <p>La ragazza passava le giornate a mettersi gioielli e vestiti e a guardarsi allo
               specchio. E a farsi far da mangiare dalle serve di casa. E la canapa era sempre lì da
               filare. Ormai era l'ultimo giorno, e l'indomani sarebbe arrivato il capitano; la
               ragazza pensò che non sarebbe mai diventata sua sposa e si mise a piangere e a
               disperarsi. Era lì che piangeva e si disperava, quando per la finestra volò un pacco
               di stracci e cadde nella stanza. Il pacco di stracci s'alzò in piedi ed era una <persName
                 source="#fable5" type="helper" subtype="magician" >vecchia dalle lunghe ciglia</persName>. La vecchia
               disse: - Non aver paura, sono venuta per aiutarti. Io filo e tu fai la matassa.</p>
            <p>Mai s'era vista una filatrice più veloce di quella vecchia: in un quarto d'ora tutta
               la canapa era bell'e filata. E più filava e più le venivano lunghe le ciglia, più
               lunghe del naso, più lunghe del mento, s'allungarono più d'un palmo e le palpebre
               s'allungarono anch'esse. Quando il lavoro fu finito, la ragazza disse: - Come posso
               fare per ricompensarvi, buona donna? - Non voglio ricompensa, mi basta che tu
               m'inviti al pranzo di nozze quando ti sposerai col capitano. - E come farò ad
               invitarti? - Basta che tu mi chiami: "Columbina!", e io vengo. Ma guai se ti
               dimenticherai il mio nome. Sarà lo stesso che non ti avessi aiutato e tu sarai
               perduta.</p>
            <p>L'indomani arrivò il capitano e trovò la canapa tutta filata. - Brava, - disse. -
               Credo proprio che tu sia la sposa che volevo. Eccoti i gioielli e i vestiti che ho
               comprato per te. Ma adesso devo partire per un altro viaggio. Facciamo una seconda
               prova. Eccoti un carico di canapa il doppio dell'altro e se quando sarò tornato
               l'avrai filata tutta, ti sposerò. La ragazza, come prima, passò il tempo a misurarsi
               vestiti e gioielli, a mangiare minestrone e lasagne, e arrivò all'ultimo giorno con
               tutta la canapa ancora da filare. Si mise a piangere, ma ecco che sentì cadere
               qualcosa dalla cappa del camino e vide un pacco di stracci rotolare nella stanza. Il
               pacco di stracci s'alzò in piedi ed era una <persName type="helper" subtype="magician" source="#fable5"
                  >vecchia dalle labbra penzoloni</persName>. Anche questa le promise il suo aiuto, si
               mise a filare ed era più veloce dell'altra, e più filava e più le labbra le si
               allungavano. Quando in mezz'ora la canapa fu tutta filata, la vecchia non chiese
               altra ricompensa che d'essere invitata al banchetto di nozze. - Basta che chiami:
               "Columbara!"; ma non scordarti il mio nome, se no il mio aiuto sarà stato inutile e
               guai a te!</p>
            <p>Tornò il capitano e chiese fin dalla strada: - L'hai filata tutta? E la ragazza: -
               Eh! da quell'ora! - Tieni questi vestiti e questi gioielli. Stavolta, se quando io
               torno dal mio terzo viaggio avrai filato questo terzo carico di canapa più grosso
               degli altri due, ti prometto che celebreremo subito le nozze. Stavolta, quando, come
               al solito, la ragazza s'era ridotta all'ultimo giorno senz'aver filato neanche un
               fuso, cadde un pacco di stracci giù dalla grondaia, e ne venne fuori una <persName
                  type="helper" subtype="magician" source="#fable5">vecchia coi denti in fuori</persName>. Si mise a
               filare, presto, sempre più presto, e più filava e più i denti le crescevano. - Per
               invitarmi al tuo banchetto di nozze, - disse la vecchia, - devi chiamare:
               "Columbun!"; ma se ti dimenticassi il mio nome, sarebbe meglio per te non avermi mai
               vista.</p>
            <p>Il capitano quando arrivò e vide la canapa filata, fu tutto soddisfatto: - Bene, -
               disse, - allora sarai mia moglie, - e cominciò a dar ordini per la cerimonia e ad
               invitare tutti i signori del paese. La sposa, tutta presa nei preparativi, non aveva
               più pensato alle tre vecchie. Al mattino delle nozze, si ricordò che doveva
               invitarle, ma quando fece per pronunciare i loro nomi, s'accorse che le erano del
               tutto sfuggiti di mente. Si mise a pensare, a lambiccarsi il cervello: macché, non
               c'era verso che se ne ricordasse neanche uno.</p>
            <p>Da allegra che era, cadde in una tristezza senza fondo. Il capitano se ne accorse, e
               le domandò cos'aveva; e lei zitta. Non riuscendo a spiegare quella melanconia, lo
               sposo pensò: "Forse non è la giornata adatta", e rimandò le nozze l'indomani.
               L'indomani era ancor peggio, e il giorno dopo non ne parliamo; più passavano i giorni
               più la sposa era triste e silenziosa, con la fronte corrugata come se volesse
               concentrarsi in un pensiero. Lui cercava di farla ridere, le faceva scherzi, le
               raccontava storielle, ma non c'era nulla da fare. Lo sposo, visto che non poteva
               consolare lei, cercò di consolarsi lui, e un mattino andò a caccia. Lo prese un
               temporale in mezzo al bosco e si rifugiò in un casolare. Era lì nel buio, quando
               sentì delle voci. - O Columbina! - O Columbara! - O Columbun! - Mettete la marmitta
               per fare la polenta! Questa maledetta sposa non ci invita più al suo banchetto! Il
               capitano si voltò e vide tre vecchie: una con le ciglia che spazzavano terra,
               un'altra con le labbra che le pendevano fino ai piedi, e una terza con i denti che le
               grattavano le ginocchia. "Guarda, - pensò, - ora so cosa raccontarle per farla
               ridere. Se non ride di quel che ho visto ora, non riderà mai!"</p>
            <p>Tornò a casa e disse alla sposa: - Stammi a sentire: oggi ero nel bosco e sono
               entrato in un casolare per ripararmi dalla pioggia. Entro e cosa vedo? Tre vecchie:
               una con le ciglia che spazzavano terra, una con le labbra che lappavano i piedi e la
               terza con i denti che le grattavano le ginocchia. E si chiamavano: "O Columbina!", "O
               Columbara!", "O Columbun!" La sposa si rischiarò subito in viso, scoppiò in una
               risata che non finiva più e disse: - Ordina subito il pranzo di nozze; ma ti chiedo
               una grazia. Visto che quelle tre vecchie mi fanno tanto ridere, lascia che le inviti
               al pranzo. Così fu fatto. Per le tre vecchie fu preparato un tavolo rotondo da parte,
               ma così piccolo che tra le ciglia dell'una, le labbra dell'altra e i denti della
               terza non si capiva più niente. Finito il pranzo, lo sposo domandò a Columbina: - Ma
               ditemi, come mai avete le ciglia così lunghe, buona donna? - È per aver aguzzato gli
               occhi a fare il filo fino! - disse Columbina. - E voi, come mai avete le labbra così
               grosse? - È a forza di passarci il dito per inumidire il filo! - disse Columbara. - E
               voi, come mai avete i denti così lunghi? - È a furia di mordere il nodo del filo! -
               disse Columbun. - Ho capito, - disse lo sposo, e fece alla moglie: - Va' a prendere
               il fuso, - e quando glielo portò, lo buttò nel fuoco del camino. - Tu non filerai più
               per tutta la tua vita! Così la sposa grande e grossa visse felice e contenta da quel
               giorno in poi.</p>
         </div>
         <div xml:id="fable6">
            <head>Corpo-senza-l'anima<note/></head>
            <span><placeName ref="#Rivieraligurediponente">Riviera ligure di ponente</placeName></span>
            <p>C'era una <persName type="dispatcher" subtype="caregiver" source="#fable6">vedova</persName> con un figlio che
               si chiamava <persName type="protagonist" subtype="explorer" source="#fable6">Giuanin</persName>. A tredici
               anni voleva andarsene per il mondo a far fortuna. Gli disse sua madre: - Cosa vuoi
               andare a fare per il mondo? Non vedi che sei ancora piccolo? Quando sarai capace di
               buttar giù quel pino che è dietro casa nostra con un colpo di piede, allora partirai.
               Da quel giorno, tutte le mattine, appena alzato, Giuanin prendeva la rincorsa e
               saltava a piè pari contro il tronco del pino. Il pino non si spostava e lui cadeva in
               terra lungo disteso. Si rialzava, si scrollava la terra di dosso, e si ritirava nel
               suo cantuccio.</p>
            <p>Finalmente un bel mattino saltò contro l'albero con tutte le sue forze e l'albero
               s'inchinò, s'inchinò, le radici uscirono dalla terra e s'abbatté sradicato. Giuanin
               corse da sua madre, che venne a vedere, controllò ben bene, e disse: - Ora, figlio
               mio, tu puoi andare dove vuoi -. Giuanin la salutò e si mise in marcia.</p>
            <p>Dopo giorni e giorni di cammino arrivò a una città. Il <persName type="dispatcher"
                  subtype="sovereign" source="#fable6">Re</persName> di quella città aveva un cavallo che si chiamava
                  <persName type="prize" subtype="animal" source="#fable6">Rondello</persName>, che nessuno era capace di
               cavalcare. Tutti quelli che ci provavano, nel primo momento pareva che ci
               riuscissero, poi li buttava tutti giù. Giuanin stette un po' lì a vedere, e s'accorse
               che il cavallo si metteva paura della sua ombra. Allora s'offerse lui, di domare
               Rondello. Gli andò vicino nella stalla, lo chiamò, lo carezzò, poi tutt'a un tratto
               gli saltò in sella e lo portò fuori tenendogli il muso contro il sole. Il cavallo non
               vedeva l'ombra e non si spaventava: Giuanin lo strinse coi ginocchi, tirò la briglia
               e partì al galoppo. Dopo un quarto d'ora era domato, ubbidiente come un agnellino; ma
               non si lasciava montare da nessun altro che da Giuanin.</p>
            <p>Da quel giorno il Re prese Giuanin a suo servizio, e gli voleva tanto bene che gli
               altri <persName type="hostile" subtype="citizen" source="#fable6">servitori</persName> cominciarono a rodersi
               d'invidia. E si misero a pensare come potevano sbarazzarsi di lui. Bisogna sapere che
               quel Re aveva una <persName type="prize" source="#fable6">figlia</persName>, e che questa figlia anni prima
               era stata rapita dal <persName type="villain" subtype="magician" source="#fable6">Mago
                  Corpo-senza-l'anima</persName> e nessuno ne sapeva più niente. I servitori andarono a
               dire al Re che Giuanin s'era vantato pubblicamente d'andarla a liberare. Il Re lo
               mandò a chiamare; Giuanin cascava dalle nuvole e gli disse che non ne sapeva niente.
               Ma il Re che al solo pensiero che si volesse scherzare su quell'argomento perdeva il
               lume degli occhi, gli disse: - O me la liberi, o ti faccio tagliare la testa!
               Giuanin, visto che non c'era modo di fargli intendere ragione, si fece dare una spada
               arrugginita che tenevano appesa al muro, sellò Rondello e partì. Traversando un
               bosco, vide un <persName type="helper" subtype="animal" source="#fable6">leone</persName> che gli fece segno
               di fermarsi. Giuanin aveva un po' paura del leone, ma gli rincresceva di fuggire,
               così scese di sella e gli domandò cosa voleva.</p>
            <p>- Giuanin, - disse il leone, - vedi che siamo qui in quattro: io, un cane, un'aquila
               e una formica: abbiamo questo asino morto da spartirci; tu hai la spada, fai le parti
               e assegnane una a ciascuno! - Giuanin tagliò la testa dell'asino e la diede alla
                  <persName type="helper" subtype="animal" source="#fable6">formica</persName>: - Tieni: questa ti servirà da
               tana e dentro troverai da mangiare finché vorrai -. Poi tagliò le zampe e le diede al
                  <persName type="helper" subtype="animal" source="#fable6">cane</persName>: - Qui tu hai da rosicchiare
               finché vuoi! - Tagliò fuori le budella e le diede all'<persName type="helper"
                  subtype="animal" source="#fable6">aquila</persName>: - Questo è cibo per te, e puoi anche portartelo in
               cima agli alberi dove ti poserai! - Tutto il resto lo diede al leone che era il più
               grosso dei quattro e gli spettava. Risalì a cavallo e stava già per ripartire quando
               si sentì chiamare.</p>
            <p>"Ahi, - pensò, - non avrò fatto le parti giuste!" Ma il leone gli disse: - Sei stato
               un buon giudice e ci hai servito bene. Cosa possiamo darti in segno di riconoscenza?
               Ecco una delle mie grinfie; quando te la metterai diventerai il leone più feroce che
               ci sia al mondo -. E il cane: - Ecco uno dei miei baffi, quando lo metterai sotto il
               naso diventerai il cane più veloce che si sia mai visto -. E l'aquila: - Ecco una
               penna delle mie ali; potrai diventare l'aquila più grande e forte che voli nel cielo
               -. E la formica: - E io, io ti do una delle mie gambine, e quando tu te la metterai
               diventerai una formichina, ma così piccina, così piccina che non si potrà vederla
               neanche con la lente. Giuanin prese tutti i regali, disse grazie ai quattro animali,
               e partì. Alle virtù di quei regali non sapeva ancora se crederci o non crederci,
               perché poteva darsi che l'avessero preso in giro. Ma appena fu lontano dalla loro
               vista si fermò, e fece la prova. Diventò leone cane aquila formica e poi formica
               aquila cane leone e poi aquila formica leone cane e poi cane formica leone aquila e
               fu sicuro che funzionavano bene. Tutto contento riprese il cammino.</p>
            <p>Finito un bosco c'era un lago e sul lago un castello. Era il castello del Mago
               Corpo-senza-l'anima. Giuanin si trasformò in aquila e volò fino al davanzale d'una
               finestra chiusa. Poi si trasformò in formica e penetrò nella stanza attraverso una
               fessura. Era una bella camera e sotto un baldacchino dormiva la figlia del Re.
               Giuanin, sempre formica, andò a passeggiarle su una guancia finché si svegliò. Allora
               Giuanin si tolse la zampina di formica e la figlia del Re si vide tutt'a un tratto un
               bel giovane vicino. - Non aver paura! - egli disse facendole cenno di tacere, - sono
               venuto a liberarti! Bisogna che ti fai dire dal Mago come si fa per ammazzarlo.
               Quando il mago tornò, Giuanin ridiventò formica. La figlia del Re accolse il Mago con
               mille moine, lo fece sedere ai suoi piedi, gli fece posare la testa sulle sue
               ginocchia. E prese a dirgli: - Mago mio caro, io so che tu sei un corpo senza l'anima
               e quindi non puoi morire. Ma ho sempre paura che si scopra dove hai l'anima e ti si
               riesca a uccidere, così sto in pena. Allora il Mago le rispose: - A te posso dirlo,
               tanto tu stai chiusa qui dentro e non mi puoi tradire. Per uccidermi ci vorrebbe un
               leone tanto forte da ammazzare il leone nero che è nel bosco; ucciso il leone, dalla
               sua pancia uscirà un cane nero così veloce che per raggiungerlo ci vorrebbe il cane
               più veloce del mondo. Ucciso il cane nero dal suo ventre uscirà un'aquila nera che
               non so quale aquila oserebbe sfidarla. Ma se anche l'aquila nera fosse uccisa,
               bisognerebbe portarle via dal ventre un uovo nero, e questo uovo rompermelo sulla
               fronte, perché la mia anima voli via e io resti morto. Ti pare facile? Ti pare il
               caso di stare in pena?</p>
            <p>Giuanin con le sue orecchiuzze da formichina, stava a sentire tutto, e coi suoi
               passettini uscì dalla fessura, e tornò sul davanzale. Lì si cambiò di nuovo in aquila
               e volò nel bosco. Nel bosco si cambiò in leone e prese a girare tra le piante finché
               non trovò il leone nero. Il leone nero gli s'avventò ma Giuanin era il leone più
               forte del mondo e lo sbranò.</p>
            <p>(Nel castello, il Mago si sentì girar la testa). Aperta la pancia del leone ne saettò
               fuori un cane nero velocissimo, ma Giuanin diventò il cane più veloce del mondo e lo
               raggiunse e rotolarono insieme mordendosi finché il cane nero restò a terra morto.
               (Nel castello il Mago si dovette mettere a letto).</p>
            <p>Aperta la pancia al cane, ne volò via un'aquila nera, ma Giuanin diventò l'aquila più
               grande del mondo e insieme presero a girare per il cielo lanciandosi beccate e colpi
               d'artiglio, finché l'aquila nera non chiuse le ali e cadde a terra. (Nel castello, il
               Mago aveva una febbre da cavallo e stava rannicchiato sotto le coperte).</p>
            <p>Giuanin, tornato uomo, aperse la pancia all'aquila e vi trovò l'uovo nero. Andò al
               castello e lo diede alla figlia del Re tutta contenta. - Ma come hai fatto? - gli
               disse lei. - Roba da niente, - disse Giuanin, - adesso tocca a te. La figlia del Re
               andò in camera dal Mago. - Come stai? - Ahi, povero me, qualcuno m'ha tradito... -
               T'ho portato una tazza di brodo. Bevi. Il Mago si rizzò a sedere sul letto e si chinò
               per bere il brodo. - Aspetta che ci rompo un uovo dentro, così è più sostanzioso, - e
               così dicendo la figlia del Re gli ruppe l'uovo nero sulla fronte. Il Mago
               Corpo-senza-l'anima restò lì morto sul colpo. Giuanin ricondusse dal Re sua figlia,
               tutti felici e contenti e il Re gliela diede subito in sposa.</p>
         </div>
         <div xml:id="fable7">
            <head>Il danaro fa tutto<note/></head>
            <span><placeName ref="Genova">Genova</placeName></span>
            <p>C'era una volta un <persName type="protagonist" subtype="creator" source="#fable7">Principe</persName> ricco
               come il mare. Gli venne voglia di farsi un palazzo, proprio in faccia a quello del
                  <persName type="dispatcher" subtype="sovereign" source="#fable7">Re</persName>, ma più bello ancora di
               quello del Re. Finito il palazzo ci fece scrivere sulla facciata questa scritta: Il
               danaro fa tutto. Il Re esce, vede quella scritta e legge. Fece subito chiamare il
               Principe che, essendo nuovo della città, non era ancora stato a Corte. - Bravo, - gli
               disse, - ti sei fatto un palazzo che è una meraviglia. Al confronto, casa mia pare
               una capanna! Bravo. E di', sei tu che hai fatto scrivere che il danaro può tutto? Il
               Principe cominciò a capire che forse era stato troppo ambizioso. - Signorsì, -
               rispose, - ma se a Vostra Maestà non piace, ci vuol poco a farla scrostare... - No,
               non pretendo tanto; volevo solo sentire da te cosa volevi dire con quell'iscrizione.
               Crederesti di potere, coi tuoi danari, farmi ammazzare? Il Principe capì che le cose
               si mettevano male per lui.</p>
            <p>- Oh, Maestà, mi perdoni... Faccio subito cancellare quella scritta! E se non le
               piace il palazzo, me lo dica e lo riduco tutto a calcinaccio. - E io ti dico di no...
               lasciala stare. Però, visto che dici che coi danari si può tutto, dimostramelo. Ti do
               tre giorni di tempo per riuscire a parlare con mia <persName type="prize" source="#fable7">figlia</persName>.
               Se riesci a parlarle, bene, te la sposi... Se non ci riesci, ti faccio tagliare la
               testa. Siamo d'accordo? Il Principe restò in un'ambascia; non mangiava più, non
               beveva, non dormiva; pensava solo, notte e giorno, al modo di portar salva la pelle.
               Il secondo giorno, certo ormai di non venirne a capo, si decise a far testamento. Non
               c'era più speranza: la figlia del Re l'avevano chiusa in un castello, con cento
               guardie intorno. Il principe, pallido e mogio come uno straccio, s'era rassegnato a
               morire. Venne a trovarlo la sua balia, una <persName type="helper" subtype="caregiver" source="#fable7"
                  >vecchia</persName> bacucca che lo aveva allattato quand'era bambino, e che lui teneva
               ancora a suo servizio. A vederlo così affilato, la vecchia gli domandò cosa avesse.
               Tira e molla, lui le raccontò la sua storia.</p>
            <p>- Ebbene? - disse la balia. - Ti vuoi dare per perso? Manco per ridere! Ci penso io!
               Corse zoppicon zoppiconi dal più grande <persName type="helper" subtype="citizen" source="#fable7"
                  >orefice</persName> della città e gli comandò un'oca tutta d'argento che aprisse e
               chiudesse il becco, ma grande quanto un uomo, e vuota dentro. - Per domani deve
               essere pronta. - Per domani? Siete matta! - esclamò l'orefice. - Ho detto per domani!
               - e la vecchia tirò fuori un sacco di monete d'oro. - Pensateci: questa è la caparra;
               e domani a consegna vi do il resto. L'orefice era rimasto a bocca aperta. - Allora è
               un'altra faccenda, - disse. - Si può provare. E l'indomani, l'oca era pronta: una
               meraviglia. La vecchia disse al Principe: - Prendi il tuo violino, e entra nell'oca.
               E appena siamo in strada, mettiti a suonare. Presero a andare per la città: la
               vecchia si tirava dietro l'oca d'argento con un nastro; il Principe dentro suonava il
               violino. La gente faceva ala a bocca aperta. Tutti correvano a vederla. Corse la voce
               fino al castello in cui era rinchiusa la figlia del Re, e lei domandò a suo padre il
               permesso di vedere lo spettacolo. Il Re disse: - Domani è scaduto il termine per quel
               fanfarone del Principe, e tu potrai uscire a vedere l'oca.</p>
            <p> Ma la figlia aveva sentito dire che la vecchia con l'oca l'indomani avrebbe lasciato
               la città, e il Re allora diede il permesso che l'oca fosse portata nel castello
               perché la figlia potesse vederla. Era quel che aspettava la vecchia. Quando la
               Principessa fu sola con l'oca d'argento, mentre stava a sentire incantata quella
               musica che usciva dal suo becco, vide tutt'a un tratto l'oca aprirsi, e saltarne
               fuori un uomo. - Non abbiate paura, - disse l'uomo. - Sono il Principe che deve
               potervi parlare per non essere decapitato da vostro padre domattina. Voi potrete dire
               d'avermi parlato e salvarmi. L'indomani, il Re fece chiamare il Principe: - Allora,
               t'è servito il tuo danaro per parlare a mia figlia? - Sì, Maestà, - rispose il
               Principe. - Come? Vuoi dire che le hai parlato? - Domandateglielo. E la figlia,
               chiamata, disse come il Principe era nell'oca d'argento che il Re stesso le aveva
               fatto portare nel castello. Il Re allora si tolse dal capo la corona e la mise in
               testa al Principe: - Vuol dire che non hai solo i danari ma anche il cervello fino!
               Sta' contento, ché ti do mia figlia in sposa.</p>
         </div>
         <div xml:id="fable8">
            <head>Il pastore che non cresceva mai<note/></head>
            <span><placeName ref="#Entroterragenovese">Entroterra genovese</placeName></span>
            <p>C'era una volta un <persName type="protagonist" subtype="rebel" source="#fable8">pastore piccino e
                  dispettoso</persName>. Andando a pascolare, vide passare una <persName type="hostile"
                  subtype="citizen" source="#fable8">pollaiola</persName> con una corba d'uova sulla testa; tirò una
               pietra nella corba e ruppe tutte le uova in un colpo. La povera donna, piena di
               rabbia, gli gridò: - Che tu non possa più crescere, finché non trovi la bella
               Bargaglina delle tre mele che cantano! Da quel momento, il pastorello cominciò a
               diventare smilzo e gramo, e più sua madre lo curava e lo teneva bene, più lui
               diventava gramo. Gli disse sua <persName type="dispatcher" subtype="caregiver" source="#fable8"
                  >madre</persName>: - Cosa t'è successo? Ti sei fatto bestemmiare da qualcuno? - E lui
               le raccontò del dispetto alla pollaiola, e che lei gli aveva detto: "Che tu non possa
               più crescere se non trovi la bella Bargaglina delle tre mele che cantano!" - Allora,
               - gli disse sua madre, - non c'è altro da fare: devi partire e andare a cercare
               questa bella Bargaglina.</p>
            <p>Il pastore si mise in cammino. Arrivò a un ponte e su questo ponte c'era una <persName
                  type="helper" subtype="sage" source="#fable8">donnina che faceva l'altalena in un guscio di
                  noce</persName>. - Chi passa? - Amici. - Sollevami un po' le palpebre così vedo chi
               sei. - Sono uno che cerca la bella Bargaglina delle tre mele che cantano: ne sai
               qualcosa? - No: ma tieni questo sasso che ti verrà buono. Il pastore passò da un
               altro ponte e c'era un'altra donnina che faceva il bagno in un guscio d'uovo. - Chi
               passa? - Amici. - Sollevami un po' le palpebre così vedo chi sei. - Sono uno che
               cerca la bella Bargaglina delle tre mele che cantano: ne hai notizie? - No: ma tieni
               questo pettine d'avorio che ti verrà buono. Il pastore se lo mise in tasca, e passò
               in un torrente dove c'era un <persName type="helper" subtype="sage" source="#fable8">uomo che insaccava
                  nebbia</persName>, e anche a lui domandò della bella Bargaglina. L'uomo gli disse che
               non se sapeva niente, ma gli diede una tascata di nebbia che gli sarebbe venuta
               buona.</p>
            <p>Poi passò da un mulino, e il mugnaio era una <persName type="helper" subtype="animal" source="#fable8"
                  >volpe che parlava</persName>. Questa volpe disse: - Sì, lo so chi è la bella
               Bargaglina, ma è difficile che tu la trovi. Va' avanti finché non trovi una casa con
               la porta aperta, entra, vedrai una gabbia di cristallo con tanti campanellini e
               dentro alla gabbia ci sono le mele che cantano. Tu devi prendere la gabbia, ma guarda
               che c'è una vecchia che se ha gli occhi aperti dorme e se ha gli occhi chiusi è
               sveglia.</p>
            <p>Il pastore andò; trovò la <persName type="hostile" subtype="magician" source="#fable8">vecchia</persName> con
               gli occhi chiusi e capì che era sveglia. - Bel giovane, - disse la vecchia, -
               guardami un po' in testa se ho dei pidocchi. Il pastore guardò e intanto che la
               spidocchiava la vecchia aperse gli occhi ed egli capì che s'era addormentata. Allora,
               lesto, prese la gabbia di cristallo e scappò via. Ma i campanellini della gabbia
               suonarono, la vecchia si svegliò e gli mandò dietro cento cavalli. Il pastore
               sentendo che i cavalli stavano per raggiungerlo, lasciò cadere il sasso che aveva in
               tasca. Il sasso si trasformò in una montagna tutta rocce e burroni e i cavalli ci si
               ruppero le gambe.</p>
            <p>I cavalieri rimasti senza cavalli tornarono dalla vecchia, e lei mandò duecento
               cavalli. Quando il pastore si vide di nuovo quasi raggiunto, buttò via il pettine
               d'avorio: e il pettine diventò una montagna tutta liscia, e i cavalli ci scivolarono
               con gli zoccoli e s'ammazzarono tutti.</p>
            <p>La vecchia allora gliene mandò dietro trecento, ma il pastore tirò fuori la tascata
               di nebbia e dietro di lui venne tutto scuro e i cavalli si perdettero. Intanto il
               pastore aveva sete, e non avendo da bere pigliò una delle tre mele dalla gabbia e la
               tagliò. Sentì una vocina che disse: - Tagliami pianino, se no mi fai male -. Il
               pastore tagliò pianino, mangiò mezza mela e mezza se la mise in tasca. Così arrivò a
               un pozzo vicino a casa sua; mise la mano in tasca per mangiare l'altra mezza mela e
               ci trovò una donna piccina piccina.</p>
            <p>- Io sono la bella <persName type="prize" subtype="lover" source="#fable8">Bargaglina</persName>, - disse, - e
               mangio focacce. Vammi a prendere una focaccia perché muoio di fame. Il pozzo era uno
               di quei pozzi chiusi, che hanno in mezzo un finestrino, e il pastore mise la donna
               sul finestrino e le disse di aspettarlo, che le avrebbe portato la focaccia. Al pozzo
               veniva a prender acqua una serva che la chiamavano <persName type="villain"
                  subtype="caregiver" source="#fable8">Brutta-schiava</persName>. Venne Brutta-schiava, vide la bella
               donnina sul finestrino del pozzo e disse: - Tu che sei così piccola sei così bella e
               io che sono grande sono brutta, - e le prese tanta rabbia che la buttò giù nel pozzo.
               Quando il pastore tornò, non trovò più la bella Bargaglina e restò disperato.</p>
            <p>La madre del pastore prendeva anche lei l'acqua in quel pozzo, e un giorno nel
               secchio ci trovò un pesce. Portò a casa il pesce e lo fece fritto. Lo mangiarono e le
               resche le buttarono dalla finestra. Dove caddero le resche ci crebbe un albero e
               divenne tanto grosso che faceva buio alla casa. Allora il pastore tagliò l'albero e
               ne fece tanta legna da bruciare e la portò in casa. Intanto sua madre era morta e lui
               viveva solo, sempre più piccolo e gramo perché non poteva più crescere. Tutti i
               giorni andava a pascolare e tornava a casa la sera.</p>
            <p>Ora, quale non fu la sua meraviglia a trovare i piatti e le casseruole che aveva
               lasciato sporchi al mattino, tutti puliti; e non capiva chi era che li lavasse.
               Allora si nascose dietro alla porta per vedere chi era: e vide una bella giovane
               piccola piccola che usciva dal mucchio di legna e gli lavava i piatti, le casseruole,
               i cucchiai, spazzava in terra, rifaceva i letti; poi apriva la madia, prendeva una
               focaccia e se la mangiava. Saltò fuori il pastore e disse: - Chi sei? Come hai fatto
               a entrare? - Io sono la bella Bargaglina, - disse la ragazza. - Quella che ti sei
               trovato in tasca al posto della mezza mela; la Brutta-schiava m'ha buttato nel pozzo,
               e son diventata pesce, poi sono diventata resche di pesce buttate dalla finestra, da
               resche di pesce mi sono trasformata in seme d'albero e poi in albero che cresceva
               cresceva, e poi in ciocchi da bruciare spaccati da te, e ogni giorno quando non ci
               sei mi ritrasformo in bella Bargaglina.</p>
            <p>Ritrovata la bella Bargaglina il pastorello cominciò a crescere, a crescere, e la
               bella Bargaglina cresceva insieme a lui. Finché lui diventò un bel giovane e sposò la
               bella Bargaglina. Fecero un gran pranzo; io stavo sotto il tavolo, mi tirarono un
               osso e mi picchiò sul naso, e m'è rimasto lì.</p>
         </div>
         <div xml:id="fable9">
            <head>Il naso d'argento<note/></head>
            <span><placeName ref="#Langhe">Langhe</placeName></span>
            <p>C'era una <persName type="dispatcher" subtype="caregiver" source="#fable9">lavandaia</persName> che era
               rimasta vedova con tre figliole. S'ingegnavano tutte e quattro a lavar roba più che
               potevano, ma pativano la fame lo stesso. Un giorno la <persName type="protagonist"
                  subtype="rebel" source="#fable9">figlia maggiore</persName> disse alla madre: - Dovessi anche andare a
               servire il Diavolo, voglio andarmene via di casa. - Non dire così, figlia mia, - fece
               la madre. - Non sai cosa ti può succedere. Non passarono molti giorni e a casa loro
               si presentò un signore vestito di nero, tutto compito, e col naso d'argento. - So che
               avete tre figlie, - disse alla madre. - Lascereste che ne venisse una a mio servizio?
               La madre l'avrebbe lasciata andare subito, ma c'era quel naso d'argento che non le
               piaceva. Chiamò in disparte la figlia maggiore e le disse: - Guarda che in questo
               mondo uomini col naso d'argento non ce ne sono: sta' attenta, se vai con lui te ne
               potresti pentire.</p>
            <p> La figlia, che non vedeva l'ora d'andarsene di casa, partì lo stesso con quell'uomo.
               Fecero molta strada, per boschi e per montagne, e a un certo punto, lontano, si vide
               un gran chiarore come d'un incendio. - Cosa c'è laggiù? - chiese la ragazza,
               cominciando a sentire un po' d'apprensione. - Casa mia. Là andiamo, - disse <persName
                  type="villain" subtype="magician" source="#fable9">Naso d'Argento</persName>. La ragazza proseguì e non
               sapeva ormai trattenere un tremito. Arrivarono a un gran palazzo, e Naso d'Argento la
               portò a vedere tutte le stanze, una più bella dell'altra, e d'ognuna le dava la
               chiave. Giunti alla porta dell'ultima stanza, Naso d'Argento le diede la chiave ma le
               disse: - Questa porta non la devi aprire per nessuna ragione, se no guai! Di tutto il
               resto, sei padrona; ma di questa stanza no! La ragazza pensò: "Qui c'è qualcosa
               sotto!" e si ripromise d'aprire quella porta appena Naso d'Argento l'avesse lasciata
               sola. La sera dormiva nella sua cameretta, quando Naso d'Argento entrò furtivamente,
               s'avvicinò al suo letto e le pose tra i capelli una rosa. E silenzioso com'era venuto
               se ne andò.</p>
            <p>L'indomani mattina, naso d'Argento uscì per i suoi affari, e la ragazza, rimasta sola
               in casa con tutte le chiavi, corse subito ad aprire la porta proibita. Appena schiuse
               la porta, uscirono fuori fiamme e fumo: e in mezzo al fuoco e al fumo c'era pieno
               d'anime dannate che bruciavano. Capì allora che Naso d'Argento era il Diavolo e
               quella stanza era l'Inferno. Diede un grido, chiuse subito la porta, scappò quanto
               più lontano poteva da quella stanza infernale, ma una lingua di fuoco le aveva
               bruciacchiato la rosa che portava tra i capelli.</p>
            <p>Naso d'Argento tornò a casa e vide la rosa strinata. - Ah, così m'hai obbedito! -
               disse. La prese di peso, aperse la porta dell'Inferno, e la scagliò tra le
               fiamme.</p>
            <p>Il giorno dopo ritornò da quella donna. - Vostra figlia si trova tanto bene da me, ma
               il lavoro è molto e ha bisogno d'aiuto. Ci mandereste anche la seconda vostra figlia?
               - E così Naso d'Argento tornò con l'altra <persName type="protagonist" subtype="jester" source="#fable9"
                  >sorella</persName>. Anche a lei mostrò la casa, diede tutte le chiavi e anche a lei
               disse che tutte le stanze poteva aprire, tranne quell'ultima. - Figuratevi, - disse
               la ragazza, - perché dovrei aprirla? Che me n'importa dei fatti vostri? - La sera,
               quando la ragazza andò a letto, Naso d'Argento s'avvicinò al suo letto piano piano e
               le mise tra i capelli un garofano.</p>
            <p>La mattina dopo, appena Naso d'Argento fu uscito, la prima cosa che fece la ragazza
               fu d'andare ad aprire la porta proibita. Fumo, fiamme, urla di dannati, e in mezzo al
               fuoco riconobbe sua sorella. -Sorella mia, - le gridò, - liberami tu da
               quest'Inferno! - Ma la ragazza si sentiva svenire; chiuse la porta in fretta e
               scappò, ma non sapeva dove nascondersi perché ormai era sicura che Naso d'Argento era
               il Diavolo e lei era in mano sua senza scampo. Tornò Naso d'Argento e per prima cosa
               la guardò in testa: vide il garofano appassito, e senza dirle una parola la prese di
               peso e la buttò anche lei all'Inferno.</p>
            <p>L'indomani, vestito come al solito da gran signore, si ripresentò a casa della
               lavandaia. - Il lavoro a casa mia è tanto, due ragazze non bastano: mi dareste anche
               la terza? - E così se ne tornò con la terza sorella, che si chiamava <persName
                  type="protagonist" subtype="creator" source="#fable9">Lucia</persName> ed era la più furba di tutte.
               Anche a lei mostrò la casa e fece le solite raccomandazioni; e anche a lei mentr'era
               addormentata mise un fiore nei capelli: un fior di gelsomino. Alla mattina, quando
               Lucia s'alzò, andò subito a pettinarsi, e guardandosi nello specchio, vide il
               gelsomino. "Guarda un po', - si disse, - Naso d'Argento m'ha messo un gelsomino. Che
               gentile pensiero! Mah! Lo metterò in fresco", e lo mise in un bicchiere. Quando fu
               pettinata, visto che era sola in casa, pensò: "Adesso andiamo un po' a vedere quella
               porta misteriosa".</p>
            <p>Appena aperto, ecco le vien contro una vampa di fuoco, e vede tanta gente che
               bruciava, e, in mezzo a tutti, sua sorella la maggiore, e poi sua sorella la seconda.
               - Lucia! Lucia! - gridarono, - toglici di qui! salvaci! Lucia per prima cosa richiuse
               la porta per bene; poi pensò come poteva salvare le sorelle.</p>
            <p>Quando tornò il Diavolo, Lucia s'era rimessa tra i capelli il suo gelsomino, e faceva
               finta di niente. Naso d'Argento guardò il gelsomino. - Oh, è fresco, - disse. -
               Certo, perché non avrebbe dovuto esser fresco? Che si tengono in testa i fiori
               secchi? - Niente, dicevo così per dire, - fece Naso d'Argento. - Tu mi sembri una
               brava ragazza, se continuerai così andremo sempre d'accordo. Sei contenta? - Sì, qui
               sto bene, ma starei ancor meglio se non ci avessi un pensiero. - Che pensiero? -
               Quando sono partita da casa mia madre non stava tanto bene. E ora sono senza sue
               notizie. - Se non è che questo, - disse il Diavolo, - ci faccio un passo io e così ti
               porto notizie. - Grazie, siete proprio buono. Se potete passarci domani, io intanto
               preparo un sacco con un po' di roba sporca, così se mia madre sta bene gliela date da
               lavare. Non vi pesa? - Figurati, - disse il Diavolo. - Io posso portare qualsiasi
               peso.</p>
            <p>Appena il Diavolo fu uscito, Lucia aperse la porta dell'Inferno, tirò fuori sua
               sorella maggiore e la chiuse in un sacco. - Stattene lì tranquilla, Carlotta, - le
               disse. - Adesso il Diavolo in persona ti riporterà a casa. Ma, se senti che fa tanto
               di posare il sacco, bisogna che tu dica: "Ti vedo! Ti vedo!" Quando venne Naso
               d'Argento, Lucia gli disse: - Qui c'è il sacco della roba da lavare. Ma ce lo portate
               davvero fin da mia madre? - Non ti fidi di me? - fece il Diavolo. - Sì che mi fido,
               tanto più che io ho questa virtù: che posso vedere da lontano, e, se fate tanto di
               posare il sacco da qualche parte, io lo vedo. Il Diavolo disse: - Ah sì, guarda! - ma
               lui a questa storia della virtù di vedere da lontano ci credeva poco. Si mise il
               sacco in spalla. - Quanto pesa, questa roba sporca! - fece. - Sfido! - disse la
               ragazza. - Quanti anni erano che non davate niente a lavare? Naso d'Argento si mise
               in cammino. Ma, arrivato a mezza strada, si disse: "Sarà! Però io voglio vedere se
               questa ragazza, con la scusa di mandare la roba a lavare, non mi vuota la casa", e
               fece per posare il sacco e aprirlo. - Ti vedo! Ti vedo! - gridò subito la sorella da
               dentro il sacco.</p>
            <p>"Perbacco, è vero! Vede da distante!", si disse Naso d'Argento, e rimessosi il sacco
               in spalla, andò difilato a casa della madre di Lucia. - Vostra figlia vi manda questa
               roba da lavare e vuol sapere come state... Appena rimasta sola, la lavandaia aperse
               il sacco, e figuratevi il suo piacere a ritrovare la figlia maggiore.</p>
            <p>Dopo una settimana, la Lucia tornò a far la malinconica con Naso d'Argento, e a
               dirgli che voleva notizie della madre. E lo mandò a casa sua con un altro sacco di
               roba sporca. Così Naso d'Argento si portò via la seconda sorella, e non riuscì a
               guardare dentro il sacco perché sentì gridare: - Ti vedo! Ti vedo! La lavandaia, che
               ormai sapeva che Naso d'Argento era il Diavolo, era piena di paura vedendolo tornare
               perché pensava che le avrebbe chiesto la roba lavata dell'altra volta, ma Naso
               d'Argento posò il nuovo sacco, e disse: - La roba lavata la verrò a prendere un altro
               giorno. Con questo sacco pesante mi son rotto le ossa e voglio tornare a casa
               scarico. Quando se ne fu andato, la lavandaia tutta ansiosa aperse il sacco e
               abbracciò la sua seconda figlia.</p>
            <p>Ma cominciò a essere più in pena che mai per Lucia che ora era sola in mano al
               Diavolo. Cosa fece Lucia? Di lì a poco, riattaccò con quella storia delle notizie
               della madre. Il Diavolo, s'era ormai seccato di portar sacchi di roba sporca, ma
               questa ragazza era così obbediente che lui se la teneva cara. La sera prima, Lucia
               disse che aveva tanto mal di testa e andava a letto prima. - Vi lascio il sacco
               preparato, così domattina, anche se non mi sento bene e non mi trovate alzata potete
               prenderlo da voi. Ora, bisogna sapere che Lucia s'era cucita una bambola di stracci
               grande quanto lei. La mise a letto, sepolta sotto le coperte, si tagliò le trecce e
               le cucì in testa alla bambola, così che sembrava lei addormentata. E lei si chiuse
               nel sacco.</p>
            <p>La mattina, il Diavolo vide la ragazza in letto sprofondata sotto le coperte, e si
               mise in via col sacco in spalla. "Stamattina è malata, - si disse. - Non ci farà
               attenzione. È la volta buona per vedere se è davvero solo roba sporca". Posò lesto il
               sacco e fece per aprirlo. - Ti vedo! Ti vedo! - gridò Lucia. "Perbacco! Proprio la
               sua voce come fosse qui! È una ragazza che è meglio non scherzarci tanto". Si rimise
               il sacco in spalla e lo portò alla lavandaia. - Passerò a prendere tutto poi, - disse
               in fretta, - ora devo tornare a casa perché Lucia è ammalata.</p>
            <p>Così la famiglia fu di nuovo riunita, e siccome Lucia s'era portata dietro anche
               tanti quattrini del Diavolo, potevano vivere felici e contente. Piantarono una croce
               davanti all'uscio, così il Diavolo non osò più avvicinarsi.</p>
         </div>
         <div xml:id="fable10">
            <head>La barba del Conte <note/></head>
            <span><placeName ref="#Bra">Bra</placeName></span>
            <p>Pocapaglia era un paese così erto, in cima a una collina dai
               fianchi così ripidi, che gli abitanti, per non perdere le uova che appena fatte
               sarebbero rotolate giù nei boschi, appendevano un sacchetto sotto la coda delle
               galline.</p>
            <p>Questo vuol dire che i Pocapagliesi non erano addormentati come si diceva, e che il
               proverbio Tutti sanno che a Pocapaglia / L'asino fischia e il suo padrone raglia era
               una malignità dei paesi vicini, i quali ce l'avevano coi Pocapagliesi solo per il
               fatto che erano gente tranquilla, che non gli piaceva litigare con nessuno. - Sì, sì,
               - era tutto quello che rispondevano i Pocapagliesi, - aspettate che torni Masino, e
               vedrete chi raglierà di più, tra voi e noi.</p>
            <p><persName type="protagonist" subtype="hero" source="#fable10">Masino</persName> era il più sveglio dei
               Pocapagliesi e il più benvoluto da tutto il paese. Non era robusto più degli altri,
               anzi, a vederlo non gli si sarebbe dato un soldo, ma era furbo dalla nascita. Sua
               madre, appena nato, vedendolo così piccino, per tenerlo in vita e irrobustirlo un
               po', gli aveva fatto fare un bagno nel vino caldo. Suo padre, per scaldare il vino,
               ci aveva messo dentro un ferro di cavallo rosso come il fuoco. Così Masino aveva
               preso attraverso la pelle la furbizia che c'è nel vino e la resistenza che c'è nel
               ferro. Dopo questo bagno, perché si rinfrescasse, sua madre l'aveva messo in culla in
               un guscio di castagna ancora verde, che, essendo amaro, dà intelligenza.</p>
            <p>In quei tempi, mentre i Pocapagliesi aspettavano il ritorno di Masino, che da quando
               era partito soldato non aveva fatto più ritorno al paese e adesso pareva fosse dalle
               parti dell'<span><placeName>Africa</placeName></span>, cominciarono a succedere a Pocapaglia fatti
               misteriosi. Ogni sera capitava che buoi e vacche che tornavano dal pascolo in pianura
               venivano rubati dalla <persName type="villain" subtype="magician" source="#fable10">Maschera
                  Micillina</persName><note>Nota 1 Masca o Mascra nei dialetti piemontesi equivale a
                  strega.</note>. La Maschera Micillina stava appostata nei boschi sotto il paese e
               bastava un suo soffio per portare via un bue. I contadini, a sentirla frusciare nei
               cespugli dopo il tramonto, battevano i denti e cascavano tramortiti, tanto che si
               diceva: La Maschera Micillina / Ruba i buoi dalla cascina, / Guarda con l'occhio
               storto, / E ti stende come morto.</p>
            <p>I contadini la notte presero ad accendere dei grandi falò perché la Maschera
               Micillina non s'azzardasse a uscire dai cespugli. Ma la Maschera s'avvicinava senza
               farsi sentire al contadino che stava da solo a far la guardia alle bestie vicino al
               falò, lo tramortiva con un soffio, e alla mattina quando si svegliava non trovava più
               né vacche né buoi, e i compagni lo sentivano piangere e disperarsi e darsi pugni
               sulla testa. Tutti allora si mettevano a battere i boschi per cercare tracce delle
               bestie, ma non trovavano che ciuffi di pelo, forcine, e orme di piedi lasciate qua e
               là dalla Maschera Micillina. Andò avanti così per mesi e mesi, e le vacche sempre
               chiuse in stalla diventavano tanto magre che per pulirle non ci voleva più la
               spazzola ma un rastrello che passasse tra costola e costola. Nessuno osava più
               portare le bestie alla pastura, nessuno osava più entrare nel bosco, e i funghi
               porcini del bosco, siccome nessuno li coglieva, diventavano grossi come ombrelli.</p>
            <p>A rubare negli altri paesi la Maschera Micillina non ci andava, perché sapeva che
               gente tranquilla e senza voglia di litigare come a Pocapaglia non c'era in nessun
               posto, e ogni sera quei poveri contadini accendevano un falò nella piazza del paese,
               le donne e i bambini si chiudevano nelle case, e gli uomini restavano intorno al
               grande fuoco a grattarsi la testa e a lamentarsi. Gratta e lamenta oggi, gratta e
               lamenta domani, i contadini decisero che bisognava andare dal Conte a chiedere
               aiuto.</p>
            <p>Il <persName type="villain" subtype="sovereign" source="#fable10">Conte</persName> abitava in cima al paese, in una grande cascina
               rotonda, con intorno un muraglione seminato di cocci di vetro. E una domenica
               mattina, tutti insieme, arrivarono col cappello in mano, bussarono, gli fu aperto,
               entrarono nel cortile davanti alla casa rotonda del Conte, tutta ringhiere e finestre
               sprangate. Intorno al cortile c'erano seduti i soldati del Conte, che si lisciavano i
               baffi con l'olio per farli luccicare e guardavano brutto i contadini. E in fondo al
               cortile, su una sedia di velluto, c'era il Conte, con la barba nera lunga lunga, che
               quattro soldati con quattro pettini stavano pettinando dall'alto in basso.</p>
            <p>Il più vecchio dei contadini si fece coraggio e disse: - Signor Conte, abbiamo osato
               di venire fino a lei, per dirle qual è la nostra sventura che tutte le bestie andando
               nel bosco c'è la Maschera Micillina che se le piglia, - e così, tra sospiri e
               lamenti, con gli altri contadini che facevano sempre segno di sì, gli raccontò tutta
               la loro vita di paura. Il Conte restò zitto. - E noi siamo qui venuti, - disse il
                  <persName type="dispatcher" subtype="citizen" source="#fable10">vecchio</persName>, - per osare di chiedere
               un consiglio a Sua Signoria. Il Conte restò zitto. - E siamo qui venuti, - aggiunse,
               - per osare di chiedere a Sua Signoria la grazia di venirci in aiuto, perché se ci
               concede una scorta di soldati potremmo portare di nuovo in pastura le nostre bestie.
               Il Conte scosse il capo. - Se concedo i soldati, - disse, - devo concedere anche il
               capitano... I contadini stavano a sentire, con un filo di speranza. - Ma se mi manca
               il capitano, - fece il Conte, - allora, alla sera, con chi potrò giocare a tombola? I
               contadini si misero in ginocchio: - Ci aiuti, signor Conte, per pietà! - I soldati
               intorno sbadigliavano e si ungevano i baffi. Il Conte scosse ancora il capo e disse:
               Io sono il Conte e conto per tre / E se la Maschera non l'ho mai vista / Vuol dire
               che di Maschere non ce n'è. A quelle parole i soldati sempre sbadigliando presero i
               fucili e a passo lento caricarono i contadini a baionetta in canna, finché non
               sgombrarono il cortile.</p>
            <p> Tornati sulla piazza, scoraggiati, i contadini non sapevano più cosa fare. Ma il più
               vecchio, quello che aveva parlato al Conte, disse: - Qui bisogna mandare a chiamare
               Masino! Così si misero a scrivere una lettera a Masino e la mandarono in Africa. E
               una sera, mentre erano raccolti come al solito attorno al falò della piazza, Masino
               ritornò. Figuratevi le feste, gli abbracci, le marmitte di vino caldo con le spezie!
               E - Dove sei stato! - e - Cos'hai visto? - e - Sapessi quanto siamo disgraziati!
               Masino prima li lasciò raccontare loro, poi si mise a raccontare lui: - Nell'Africa
               ho visto cannibali che non potendo mangiare uomini mangiavano cicale, nel deserto ho
               visto un pazzo che per scavare acqua s'era fatto crescere le unghie dodici metri, nel
               mare ho visto un pesce con una scarpa e una pantofola che voleva essere re degli
               altri pesci perché nessun altro pesce aveva scarpe né pantofole, in
                  <span><placeName>Sicilia</placeName></span> ho visto una donna che aveva settanta figli e una
               pentola sola, a <span><placeName>Napoli</placeName></span> ho visto gente che camminava stando
               ferma perché le chiacchiere degli altri la spingeva avanti; ho visto chi la vuol
               nera, ho visto chi la vuol bianca, ho visto chi pesa un quintale, e chi è grosso come
               una scaglia, ho visto tanti che hanno paura, ma mai come a Pocapaglia. I contadini
               chinarono il capo, pieni di vergogna, perché Masino trattandoli da paurosi, li aveva
               toccati nel punto debole. Ma Masino non voleva prendersela con i suoi compaesani. Si
               fece raccontare tutti i particolari della storia della Maschera e poi disse: - Adesso
               faccio tre domande e dopo, suonata la mezzanotte, andrò a prendervi la Maschera e ve
               la porterò qui. - Domanda! Domanda! - dissero tutti.</p>
            <p> - La prima domanda è al barbiere. Quanti sono venuti da te questo mese? E il
               barbiere rispose: Barbe lunghe e barbe corte, / Barbe molli e barbe storte, / Capelli
               ricci e capelli brutti, / Le mie forbici li han tagliati tutti. - E ora a te,
               ciabattino, quanti ti hanno portato gli zoccoli da aggiustare, questo mese? - Ahimè,
               - disse il ciabattino, Facevo zoccoli di legno e cuoio, / Ben ribattuti chiodo per
               chiodo, / Facevo scarpe di seta e serpente, / Ma ora non han soldi e non mi fan far
               più niente. - Terza domanda a te, cordaio: quante corde hai venduto in questo mese? E
               il cordaio: Corde ritorte, corde filate, / Corde di paglia a strisce e intrecciate, /
               Corde da pozzo, di vimini e spago, / Grosse un braccio, sottili un ago, / Forti di
               ferro, molli di strutto, / In questo mese ho venduto tutto. - Basta così, - disse
               Masino, e si coricò accanto al fuoco. - Adesso dormo due ore perché sono stanco. A
               mezzanotte svegliatemi, e andrò a prendere la Maschera -. Si coprì la faccia col
               cappello e s'addormentò. I contadini stettero zitti fino a mezzanotte, trattenendo
               perfino il respiro per paura di svegliarlo. A mezzanotte Masino si riscosse,
               sbadigliò, bevve una tazza di vino caldo, sputò tre volte nel fuoco, s'alzò senza
               guardare nessuno di quelli che gli stavano intorno, e prese per la via del bosco. I
               contadini rimasero ad aspettare, guardando il fuoco che diventava brace, e la brace
               che diventava cenere, e la cenere che diventava nera, fino a quando non tornò Masino.
               E chi si portava dietro Masino, tirandolo per la barba? Il Conte, il Conte che
               piangeva, tirava calci, chiedeva pietà. - Ecco la Maschera! - gridò Masino. E poi
               subito: - Dove l'avete messo il vino caldo? Il Conte, sotto gli occhi sgranati di
               tutti i paesani, cercò di farsi più piccolo che poteva, si sedette per terra tutto
               rannicchiato come una mosca che ha freddo.</p>
            <p>- Non poteva essere uno di voi, - spiegò Masino, - perché siete andati tutti dal
               barbiere e non avete pelo da perdere nei cespugli; e poi c'erano quelle impronte di
               scarpe grosse e pesanti mentre voi andate scalzi. E non poteva essere uno spirito
               perché non avrebbe avuto bisogno di comprare tante corde per legare le bestie rubate
               e portarle via. Ma dov'è questo vino caldo? Il Conte, tutto tremante, cercava di
               nascondersi nella barba che Masino gli aveva arruffato e strappato per tirarlo fuori
               dai cespugli. - E come mai ci tramortiva con lo sguardo? - domandò un contadino. - Vi
               dava una legnata in testa con un bastone coperto di stracci, così sentivate solo un
               soffio per aria, non vi lasciava il segno, e vi svegliavate con la testa pesante. - E
               le forcine che perdeva? - domandò un altro.</p>
            <p>- Gli servivano per legarsi la barba sulla testa, come i capelli delle donne. I
               contadini erano stati a sentire in silenzio, ma quando Masino disse: - E adesso, cosa
               volete farne? - scoppiò una tempesta di grida: - Lo bruciamo! Lo peliamo! Lo leghiamo
               a un palo da spaventapasseri! Lo chiudiamo in una botte e lo facciamo rotolare! Lo
               mettiamo in un sacco con sei gatti e sei cani! - Pietà! - diceva il Conte con un fil
               di voce. - Fate così, - dice Masino, - vi restituirà le bestie e vi pulirà le stalle.
               E visto che gli è piaciuto andar di notte nei boschi, sia condannato a continuare ad
               andarci tutte le notti, a far fascine per voialtri. E dite ai bambini che non
               raccolgano mai le forcine che troveranno per terra, perché sono quelle della Maschera
               Micillina, che non riuscirà più a tenersi in ordine i capelli e la barba. E così fu
               fatto. Poi Masino partì per il giro del mondo, e lungo il giro gli capitò di fare una
               guerra dopo l'altra, tutte così lunghe che ne venne il proverbio: O soldatin di
               guerra, / Mangi mal, dormi per terra, / Metti la polvere nei cannon, / Bim-Bon!</p>
         </div>
         <div xml:id="fable11">
            <head>11. La bambina venduta con le pere<note/></head>
            <span><placeName ref="Monferrato">Monferrato</placeName></span>
            <p>Una volta un <persName type="dispatcher" subtype="caregiver" source="#fable11">uomo</persName> aveva un pero,
               che gli faceva quattro corbe di pere all'anno. Accadde che un anno gliene fece solo
               tre corbe e mezzo, e al Re bisognava portarne quattro. Non sapendo come riempire la
               quarta corba, ci mise dentro la più piccina delle sue figliole, e poi la coprì di
               pere e foglie. Le corbe furono portate nella dispensa del Re, e la bambina rotolò
               insieme alle pere e si nascose. Stava lì, nella dispensa, e non avendo altro da
               mangiare, rosicchiava le pere. Dopo un po' i <persName type="helper" subtype="caregiver" source="#fable11"
                  >servitori</persName> s'accorsero che la provvista di pere scemava, e trovarono anche
               i torsoli. Dissero: - Ci dev'essere un topo o una talpa che rosicchia le pere:
               bisogna guardarci, - e frugando tra le stuoie trovarono la bambina.</p>
            <p>Le dissero: - Che fai qui? Vieni con noi, e servirai nella cucina del Re. La
               chiamarono <persName type="protagonist" subtype="hero" source="#fable11">Perina</persName>, e Perina era una
               bambina così brava che in poco tempo sapeva fare le faccende meglio delle serve del
               Re, ed era tanto graziosa da farsi voler bene da tutti. Anche il <persName type="prize"
                  subtype="lover" source="#fable11">figlio del Re</persName>, che aveva la sua età, stava sempre insieme a
               Perina, e tra loro nacque una grande simpatia. Come la ragazza cresceva, cresceva
               l'invidia delle serve; per un po' stettero zitte, poi cominciarono a cercar di
               mettere male. Così si misero a dire che Perina s'era vantata d'andare a pigliare il
               tesoro alle streghe. La voce arrivò alle orecchie del Re, che la chiamò e le disse: -
               È vero che ti sei vantata d'andare a pigliare il tesoro alle streghe? Perina disse: -
               No che non è vero, Sacra Corona; non so nulla io. Ma il <persName type="dispatcher"
                  subtype="sovereign" source="#fable11">Re</persName> insistette: - L'hai detto e parola data bisogna che
               tu la mantenga, - e la cacciò dal palazzo finché non avesse portato quel tesoro.
               Cammina cammina, venne notte. Perina incontrò un albero di melo e non si fermò.
               Incontrò un albero di pesco e non si fermò. Incontrò un albero di pero, s'arrampicò
               tra i rami e s'addormentò. Al mattino al piede dell'albero c'era una <persName
                  type="helper" subtype="sage" source="#fable11">vecchiettina</persName>. - Cosa fai quassù, bella
               figliola? - le chiese la vecchiettina.</p>
            <p>E Perina le raccontò la difficoltà in cui si trovava. La vecchietta le disse: - Tieni
               queste tre libbre di sugna, queste tre libbre di pane e queste tre libbre di saggina
               e va' sempre avanti -. Perina la ringraziò molto e proseguì il cammino. Arrivò in un
               luogo dove c'era un forno. E c'erano tre donne che si strappavano i capelli, e coi
               capelli spazzavano il forno. Perina diede loro le tre libbre di saggina e loro
               presero a spazzare il forno con la saggina e la lasciarono passare. Cammina cammina
               arrivò a un luogo dove c'erano tre cani mastini che abbaiavano e saltavano addosso
               alle persone. Perina gettò loro le tre libbre di pane e la lasciarono passare.
               Cammina cammina arrivò a un fiume d'acqua rossa che pareva sangue e non sapeva come
               attraversarlo. Ma la vecchina le aveva detto che dicesse: Acquetta bella acquetta, /
               Se non avessi fretta / Ne berrei una scodelletta. A quelle parole l'acqua si ritirò e
               la lasciò passare. Al di là del fiume, Perina vide uno dei palazzi più belli e grandi
               che fossero al mondo. Ma la porta s'apriva e serrava così in fretta che nessuno ci
               poteva entrare. Perina allora con le tre libbre di sugna unse i cardini e la porta
               cominciò ad aprirsi e chiudersi dolcemente. Entrata nel palazzo, Perina vide la
               cassetta del tesoro sopra un tavolino. La prese e fece per tornar via, quando la
               cassettina cominciò a parlare.</p>
            <p>- Porta ammazzala, porta ammazzala! - diceva la <persName type="villain" subtype="object" source="#fable11"
                  >cassetta</persName>. E la <persName type="helper" subtype="object" source="#fable11">porta</persName>
               rispondeva: - No che non l'ammazzo, perché da tanto non ero unta e lei m'ha unta.
               Perina arrivò al fiume e la cassetta diceva: - Fiume affogala, fiume affogala! E il
                  <persName type="helper" subtype="object" source="#fable11">fiume</persName> rispondeva: - No che non la
               affogo, perché m'ha detto acquetta bella acquetta. Arrivò dai <persName type="helper"
                  subtype="animal" source="#fable11">cani</persName>, e la cassetta: - Cani mangiatela, cani mangiatela! -
               E i cani: - No che non la mangiamo, perché ci ha dato tre libbre di pane. Passò dal
               forno: - Forno bruciala, forno bruciala! E le <persName type="helper" subtype="citizen" source="#fable11"
                  >tre donne</persName>: - No che non la bruciamo, perché ci ha dato tre libbre di
               saggina e così risparmiamo i capelli.</p>
            <p>Appena fu vicina a casa, Perina, curiosa come tutte le ragazzine, volle vedere cosa
               c'era nella cassetta. L'aperse e scappò via una <persName type="prize" subtype="animal" source="#fable11"
                  >gallina coi pulcini d'oro</persName>. Zampettavano via così veloci che non si
               potevano raggiungere. Perina si mise a correre loro dietro. Passò dall'albero di melo
               e non li trovò, passò dall'albero di pesco e non li trovò, passò dall'albero di pero
               e c'era la vecchiettina con una bacchetta in mano che pascolava la gallina coi
               pulcini d'oro. - Sciò, sciò, - fece la vecchietta e la gallina coi pulcini d'oro
               rientrò nella cassetta.</p>
            <p> Tornando a casa, Perina si vide venire incontro il figlio del Re. - Quando mio padre
               ti chiederà cosa vuoi per premio, tu di' quella cassa piena di carbone che è in
               cantina. Sulla soglia del palazzo reale, c'erano le serve, il Re e tutti quelli della
               Corte, e Perina diede al Re la gallina coi pulcini d'oro. - Domanda quello che vuoi,
               - disse il Re, - te lo darò. E Perina rispose: - La cassa di carbone ch'è in cantina
               -. Le diedero la cassa di carbone, l'aperse e saltò fuori il figlio del Re che ci
               s'era nascosto dentro. Allora il Re si contentò che Perina sposasse il suo
               figliolo.</p>
         </div>
         <div xml:id="fable12">
            <head>12. La biscia<note/></head>
            <span><placeName ref="Monferrato">Monferrato</placeName></span>
            <p>Un <persName type="dispatcher" subtype="caregiver" source="#fable12">contadino</persName> andava a segare il
               prato tutti i giorni, e a mezzogiorno le sue tre figlie gli portavano da mangiare. Un
               giorno andò la prima, e quando fu nel bosco, essendo stanca, si sedette su una pietra
               a riposare. Appena si sedette, sentì dare un gran picchio sottoterra, e da sotto la
               pietra uscì una biscia. La ragazza lasciò il cesto e, gambe aiutami!, scappò via: e
               quel giorno il padre restò a pancia vuota. Tornò a casa e sgridò le ragazze.
               L'indomani ci andò la seconda. Si sedé sulla pietra e capitò lo stesso: gambe
               aiutami! Allora la terza disse: - A me, a me! Io non ho paura, - e invece d'un
               paniere di roba da mangiare se ne portò due. Quando sentì dare il picchio e vide la
                  <persName type="helper" subtype="animal" source="#fable12">biscia</persName>, le diede un paniere di roba e
               la biscia le parlò: - Portami a casa con te, - disse, - farò la tua fortuna, - e la
                  <persName type="protagonist" subtype="hero" source="#fable12">ragazza</persName> se la mise nel grembiule.
               Portò l'altro paniere al padre nel prato, poi tornò a casa e mise la biscia sotto il
               letto. La biscia ogni giorno diventava più grossa; tanto che sotto il letto non ci
               stava più. Andò via, ma prima di partire lasciò in dono alla ragazza tre sorti: che
               piangendo le cadessero lacrime di perle e argento, che ridendo le cadessero dal capo
               chicchi di melagrana d'oro, e che lavandosi le mani le uscissero di tra le dita pesci
               d'ogni qualità.</p>
            <p> Quel giorno in casa non c'era nulla da mangiare, e il padre e le sorelle erano
               disperati dal digiuno, ma lei subito provò a lavarsi le mani, e la catinella si
               riempì di pesci. Le sorelle diventarono invidiose e persuasero il padre che c'era
               qualcosa sotto, ed era meglio chiudere la ragazza nel solaio. Dalla finestra del
               solaio, la ragazza guardava nel giardino del Re, e c'era il <persName type="prize"
                  subtype="lover" source="#fable12">figlio del Re</persName> che giocava alla palla. Giocando alla palla,
               fece uno scivolone e cadde in terra, e la ragazza scoppiò a ridere. Ridendo le cadde
               giù una pioggia di chicchi di melagrana d'oro. Il figlio del Re non riusciva a capire
               da dov'erano caduti, perché la ragazza aveva subito chiuso la finestra.</p>
            <p>L'indomani, tornando in giardino per giocare alla palla, il figlio del Re vide che
               c'era nato un melograno, già alto e carico di frutti. Fa per cogliere le melagrane,
               ma l'albero cresceva a occhiate, e bastava alzare una mano perché i rami s'alzassero
               d'un palmo. Visto che nessuno riusciva a cogliere neanche una foglia da quell'albero,
               il <persName type="dispatcher" subtype="sovereign" source="#fable12">Re</persName> fece radunare i Savi perché
               gli spiegassero l'incanto. E <persName type="helper" subtype="sage" source="#fable12">il più vecchio di
                  tutti i Savi</persName> disse che poteva cogliere quei frutti solo una ragazza, e
               quella sarebbe stata la sposa del figlio del Re.</p>
            <p>Allora il Re mandò fuori il bando che tutte le ragazze da marito venissero al
               giardino, pena la testa, per provare a cogliere le melagrane. Vennero ragazze d'ogni
               semenza, ma per raggiungere quei frutti non bastavano scale né scalette. Vennero
               anche le due figlie più grandi del contadino e cascarono dalla scala a gambe
               all'aria. Il Re mandò a frugare nelle case se trovavano altre ragazze, e così
               scovarono quella chiusa nel solaio. Appena accompagnata alla pianta, i rami
               s'inchinarono e le porsero in mano le melagrane. Tutti gridarono: - Ecco la sposa!
               Ecco la sposa! - e il figlio del Re per primo.</p>
            <p>Furono preparate le nozze, e le <persName type="villain" subtype="lover" source="#fable12">sorelle sempre
                  invidiose</persName> erano invitate anche loro alla festa. Andando tutte e tre sulla
               stessa carrozza, in mezzo a un bosco si fermarono. Le due grandi fecero scendere la
               piccola, le tagliarono le mani, le cavarono gli occhi e la lasciarono per morta in un
               cespuglio. La più grande si mise la veste da sposa e così si presentò al figlio del
               Re. Il figlio del Re non capiva come mai fosse tanto imbruttita, ma siccome un po' le
               assomigliava, credette d'essersi sbagliato lui a crederla così bella.</p>
            <p>La ragazza senz'occhi e senza mani rimase a piangere nel bosco. Passò un <persName
                  type="helper" subtype="citizen" source="#fable12">cavallante</persName> e ne ebbe compassione; la fece
               salire sul suo asino per portarla a casa sua. Lei gli disse che guardasse in terra:
               c'era pieno di perle e argento, che erano le lagrime della ragazza. Il cavallante le
               andò a vendere e fece più di mille lire: così viveva contento, anche se quella
               ragazza senz'occhi e senza mani non poteva lavorare e aiutare la famiglia. Un giorno
               la ragazza sente una biscia che le si attorciglia a una gamba: era la biscia sua
               amica. - Sai di tua sorella che ha sposato il figlio del Re ed è diventata Regina
               perché il Re vecchio è morto? Ora aspetta un bambino e ha voglia di fichi.</p>
            <p> La ragazza disse al cavallante: - Caricatevi una soma di fichi e andateli a portare
               alla Regina. - Come faccio a trovare dei fichi di quest'epoca? - disse il cavallante.
               Difatti, era d'inverno. Ma la mattina dopo andò nell'orto e il fico era carico di
               frutti, così senza foglie com'era. Lui ne riempì due corbe e le caricò sull'asino. -
               Chissà quanto posso chiedere per dei fichi d'inverno? - disse il cavallante. - Dovete
               chiedere un paio d'occhi, - disse la ragazza. Lui così fece, ma né la Regina, né il
               Re, né sua sorella si sarebbero mai cavati gli occhi. Allora parlottarono un po' tra
               sorelle e dissero: - Diamogli pure quelli di nostra sorella, tanto cosa ce ne
               facciamo? - e comprarono i fichi con quegli occhi.</p>
            <p>Il cavallante riportò gli occhi alla ragazza che se li rimise al loro posto, e tornò
               a vederci come prima. Poi, la Regina ebbe voglia di pesche e il Re mandò a chiamare
               quel cavallante, se mai potesse trovare pesche come aveva trovato fichi. Alla mattina
               dopo, nel suo orto, il pesco era carico di pesche, e lui con l'asino ne portò subito
               una soma in Corte. Gli chiesero quanto ne voleva e lui disse: - Un paio di mani. Ma
               nessuno si voleva tagliare le mani, neanche per far piacere al Re. Allora le sorelle,
               parlando tra loro: - Diamogli quelle di nostra sorella.</p>
            <p>Quando la ragazza riebbe le sue mani se le riattaccò alle braccia e guarì. Dopo poco
               tempo, la Regina partorì e fece uno scorpione. Ma il Re fece dare lo stesso una festa
               in cui tutto il mondo era invitato. E la ragazza si vestì da Regina ed era la più
               bella della festa. Il Re se ne innamorò e innamorandosene s'accorse che era la sua
               sposa di prima. Lei rise e caddero chicchi d'oro, pianse e caddero perle, si lavò le
               mani e faceva pesci nel catino. E così ridendo e piangendo e facendo chicchi, perle e
               pesci gli raccontò tutta la storia. Le due cattive sorelle e lo scorpione furono
               bruciati in una catasta di legna alta come una torre. Lo stesso giorno ci fu il gran
               pranzo di nozze. Fecero tanto lusso e spatusso / Ma io ero dietro l'uscio, / Per
               mangiare andai all'osteria / E così finisce la storia mia.</p>
         </div>
         <div xml:id="fable13">
            <head>13. I tre castelli<note/></head>
            <span><placeName ref="Monferrato">Monferrato</placeName></span>
            <p>Un <persName type="protagonist" subtype="rebel" source="#fable13">ragazzo</persName> s'era messo in testa
               d'andare a fare il ladro. Lo disse a sua madre. - Non hai vergogna? - disse sua <persName
                  type="dispatcher" subtype="caregiver" source="#fable13">madre</persName>. - Vatti subito a confessare, e
               sentirai cosa ti dice il confessore. Il ragazzo s'andò a confessare. - Rubare è
               peccato, - gli disse il <persName type="dispatcher" subtype="citizen" source="#fable13">confessore</persName>,
               - ma basta che tu rubi ai ladri, e non è più peccato. Il ragazzo andò nel bosco e
               trovò i ladri. Bussò alla porta e si fece prendere come servitore. - Noi rubiamo, -
               dissero i ladri, - ma non facciamo peccato perché andiamo a rubare dagli esattori
               delle tasse. Una notte che i ladri erano andati a rubare da un esattore delle tasse,
               il ragazzo prese il miglior mulo dalla stalla, lo caricò di marenghi e scappò via.
               Portò i marenghi a sua madre e lui andò in città a cercar lavoro. In quella città
               c'era un <persName type="dispatcher" subtype="sovereign" source="#fable13">Re</persName> che aveva cento pecore
               e nessuno voleva andar da lui per pastore. Il ragazzo ci andò. Il Re gli disse: -
               Senti, qua ci sono le cento pecore. Domattina portale a pascolare in quel prato, ma
               non al di là di quel ruscello, perché c'è un serpente che le mangia. Se me le riporti
               a casa tutte ti do la buonamano, altrimenti ti licenzio su due piedi, se prima il
               serpente non t'ha mangiato. Per andare in quel prato si passava sotto le finestre del
               Re, e c'era sua figlia affacciata. Vide il ragazzo, le piacque, e gli buttò una
               focaccia. Il pastore prese la focaccia al volo e se la portò con sé per mangiarla sul
               prato. Quando fu nel prato vide una pietra bianca in mezzo all'erba e si disse: "Ora
               mi siedo là per mangiare la focaccia della figlia del Re". Ma la pietra era al di là
               del ruscello. Il pastore non ci badò, saltò il ruscello e le pecore gli vennero
               dietro.</p>
            <p>C'era l'erba alta, le pecore brucavano tranquille, e lui seduto sulla pietra mangiava
               la focaccia. A un tratto, sentì dare un colpo sotto la pietra, che pareva andasse giù
               il mondo. Il ragazzo si guardò intorno, non vide nulla, e continuò a mangiare la
               focaccia. Di sotto alla pietra si sentì dare un colpo ancor più forte, e il pastore
               fece finta di niente. Si sentì dare un terzo colpo, e da sotto la pietra venne fuori
               un <persName type="villain" subtype="monster" source="#fable13">serpente con tre teste</persName>, che in ogni
               bocca teneva una rosa e avanzava con le tre teste verso il ragazzo come volesse
               porgergli le rose. Il ragazzo stava per prendere le rose quando il serpente gli
               s'avventò contro con le tre bocche aperte, che poteva mangiarlo tutto in una volta in
               tre bocconi. Ma il pastorello, più svelto di lui, col bastone che aveva in mano gli
               mena una botta su una testa, una botta sull'altra, una botta sull'altra ancora, e
               tante gliene diede che l'ammazzò.</p>
            <p>Poi gli tagliò le tre teste col falcetto; due se le mise nella cacciatora e una la
               schiacciò per vedere cosa c'era dentro. Dentro c'era una chiave di cristallo; il
               ragazzo alzò la pietra e trovò un uscio con una toppa di serratura. Il ragazzo ci
               mise dentro la chiave di cristallo e aperse. Si trovò in un magnifico palazzo tutto
               di cristallo. Da tutte le porte uscivano servitori di cristallo: - Buondì signor
               padrone, cosa comanda? - Vi comando di condurmi a vedere tutti i miei tesori. E loro
               lo condussero per le scale di cristallo e le torri di cristallo, e gli fecero vedere
               scuderie di cristallo con cavalli di cristallo, e armi e armature tutte di cristallo.
               E poi lo portarono a un giardino di cristallo, tra viali d'alberi di cristallo sui
               quali cantavano uccelli di cristallo, e aiuole in cui fiori di cristallo sbocciavano
               attorno a laghetti di cristallo. Il ragazzo colse un mazzolino di fiori di cristallo
               e se lo mise sul cappello.</p>
            <p> Alla sera, tornando con le pecore, la figlia del Re, affacciata alla finestra, gli
               disse: - Mi dài quei fiori che hai sul cappello? - Sì che te li do, - disse il
               pastore. - Sono fiori di cristallo, colti nel giardino di cristallo del mio castello
               tutto di cristallo -. E le tirò i fiori e lei li prese al volo. L'indomani, tornato a
               quella pietra, schiacciò l'altra testa di serpente. C'era una chiave d'argento. Alzò
               la pietra, mise la chiave d'argento nella toppa ed entrò in un palazzo tutto
               d'argento, e accorsero servitori tutti d'argento dicendo: - Comandi, signor padrone!
               - e lo portarono a vedere cucine d'argento, in cui polli d'argento cuocevano su
               fuochi d'argento, e giardini d'argento in cui pavoni d'argento facevano la ruota. Il
               ragazzo colse un mazzolino di fiori d'argento e se lo mise sul cappello. E poi la
               sera lo diede alla figlia del Re che gliel'aveva chiesto.</p>
            <p>Il terzo giorno schiacciò la terza testa e trovò una chiave d'oro. Mise la chiave
               nella toppa ed entrò in un palazzo tutto d'oro, e i servitori ai suoi comandi erano
               d'oro anch'essi dalla parrucca agli stivali, e i letti erano d'oro con tutte le
               lenzuola d'oro e il cuscino d'oro e il baldacchino d'oro, e nelle voliere volavano
               uccelli d'oro. In un giardino d'aiuole d'oro e di fontane con zampilli d'oro, colse
               un mazzolino di fiori d'oro da mettere sul cappello, e la sera lo diede alla <persName
                  type="prize" subtype="lover" source="#fable13">figlia del Re</persName>.</p>
            <p>Accadde che il Re gettò un bando per la giostra, e chi vinceva la giostra aveva la
               mano della figlia. Il pastore aperse la porta con la chiave di cristallo, scese nel
               palazzo di cristallo e prese un cavallo di cristallo, con la briglia e la sella di
               cristallo, e così si presentò alla giostra, con un'armatura di cristallo e scudo e
               lancia di cristallo. Vinse tutti gli altri cavalieri e scappò via senz'essere
               riconosciuto.</p>
            <p>L'indomani tornò su un cavallo d'argento con paramenti d'argento e la sua armatura
               era d'argento e la sua lancia e il suo scudo d'argento. Vinse tutti e scappò via
               sempre sconosciuto. Il terzo giorno tornò su un cavallo d'oro, tutto armato d'oro.
               Vinse anche la terza volta e la Principessa disse: - Io so chi è: è uno che m'ha
               regalato fiori di cristallo, d'argento e d'oro, dei giardini dei suoi castelli di
               cristallo, d'argento e d'oro. E allora si sposarono e il pastorello divenne Re. E
               tutti sono stati allegri e contenti, / E a me che ero a vedere non m'hanno dato
               niente.</p>
         </div>
         <div xml:id="fable14">
            <head>14. Il principe che sposò una rana<note/></head>
            <span><placeName ref="Monferrato">Monferrato</placeName></span>
            <p>C'era una volta un <persName type="dispatcher" subtype="sovereign" source="#fable14">Re</persName> che aveva
               tre figli in età da prender moglie. Perché non sorgessero rivalità sulla scelta delle
               tre spose, disse: - Tirate con la frombola più lontano che potete: dove cadrà la
               pietra là prenderete moglie. I tre figli presero le frombole e tirarono. Il più
               grande tirò e la pietra arrivò sul tetto d'un forno; ed egli ebbe la fornaia. Il
               secondo tirò e la pietra arrivò alla casa di una tessitrice. Al più piccino la pietra
               cascò in un fosso. Appena tirato, ognuno correva a portare l'anello alla fidanzata.
               Il più grande trovò una giovinotta bella soffice come una focaccia, il mezzano una
               pallidina, fina come un filo, e il più piccino guarda guarda in quel fosso, non ci
               trovò che una rana. Tornarono dal Re a dire delle loro fidanzate. - Ora, - disse il
               Re, - chi ha la sposa migliore erediterà il regno. Facciamo le prove -. E diede a
               ognuno della canapa perché gliela riportassero di lì a tre giorni filata dalle
               fidanzate, a vedere chi filava meglio. I figli andarono dalle fidanzate e si
               raccomandarono che filassero a puntino; e il più piccolo, tutto mortificato, con
               quella canapa in mano, se ne andò sul ciglio del fosso e si mise a chiamare: - Rana,
               rana! / - Chi mi chiama? / - L'amor tuo che poco t'ama. / - Se non m'ama, m'amerà /
               Quando bella mi vedrà.</p>
            <p>E la <persName type="helper" subtype="animal" source="#fable14">rana</persName> saltò fuori dall'acqua su una
               foglia. Il <persName type="protagonist" subtype="innocent" source="#fable14">figlio del Re</persName> le diede
               la canapa e disse che sarebbe ripassato a prenderla filata dopo tre giorni. Dopo tre
               giorni i fratelli maggiori corsero tutti ansiosi dalla fornaia e dalla tessitrice a
               ritirare la canapa. La fornaia aveva fatto un bel lavoro, ma la tessitrice - era il
               suo mestiere - l'aveva filata che pareva seta. E il più piccino? Andò al fosso: -
               Rana, rana! / - Chi mi chiama? / - L'amor tuo che poco t'ama. / - Se non m'ama,
               m'amerà / Quando bella mi vedrà. Saltò su una foglia e aveva in bocca una noce. Lui
               si vergognava un po' di andare dal padre con una noce mentre i fratelli avevano
               portato la canapa filata; ma si fece coraggio e andò. Il Re che aveva già guardato
               per dritto e per traverso il lavoro della fornaia e della tessitrice, aperse la noce
               del più piccino, e intanto i fratelli sghignazzavano. Aperta la noce ne venne fuori
               una tela così fina che pareva tela di ragno, e tira tira, spiega spiega, non finiva
               mai, e tutta la sala del trono ne era invasa. - Ma questa tela non finisce mai! -
               disse il Re, e appena dette queste parole la tela finì. Il padre, a quest'idea che
               una rana diventasse regina, non voleva rassegnarsi. Erano nati tre cuccioli alla sua
               cagna da caccia preferita, e li diede ai tre figli: - Portateli alle vostre fidanzate
               e tornerete a prenderli tra un mese: chi l'avrà allevato meglio sarà regina.</p>
            <p>Dopo un mese si vide che il cane della fornaia era diventato un molosso grande e
               grosso, perché il pane non gli era mancato; quello della tessitrice, tenuto più a
               stecchetto, era venuto un famelico mastino. Il più piccino arrivò con una cassettina;
               il Re aperse la cassettina e ne uscì un barboncino infiocchettato, pettinato,
               profumato, che stava ritto sulle zampe di dietro e sapeva fare gli esercizi militari
               e far di conto. E il Re disse: - Non c'è dubbio; sarà re mio figlio minore e la rana
               sarà regina.</p>
            <p>Furono stabilite le nozze, tutti e tre i fratelli lo stesso giorno. I fratelli
               maggiori andarono a prendere le spose con carrozze infiorate tirate da quattro
               cavalli, e le spose salirono tutte cariche di piume e di gioielli. Il più piccino
               andò al fosso, e la rana l'aspettava in una carrozza fatta d'una foglia di fico
               tirata da quattro lumache. Presero ad andare: lui andava avanti, e le lumache lo
               seguivano tirando la foglia con la rana. Ogni tanto si fermava ad aspettarle, e una
               volta si addormentò. Quando si svegliò. Gli s'era fermata davanti una carrozza d'oro,
               imbottita di velluto, con due cavalli bianchi e dentro c'era una ragazza bella come
               il sole con un abito verde smeraldo. - Chi siete? - disse il figlio minore. - Sono la
               rana, - e siccome lui non ci voleva credere, la ragazza aperse uno scrigno dove c'era
               la foglia di fico, la pelle della rana e quattro gusci di lumaca. - Ero una <persName
                  type="prize" subtype="lover" source="#fable14">Principessa trasformata in rana</persName>, e solo se un
               figlio di Re acconsentiva a sposarmi senza sapere che ero bella avrei ripreso la
               forma umana. Il Re fu tutto contento e ai figli maggiori che si rodevano d'invidia
               disse che chi non era neanche capace di scegliere la moglie non meritava la Corona.
               Re e regina diventarono il più piccino e la sua sposa.</p>
         </div>
         <div xml:id="fable15">
            <head>15. Il pappagallo<note/></head>
            <span><placeName ref="Monferrato">Monferrato</placeName></span>
            <p>Una volta c'era un <persName type="dispatcher" subtype="caregiver" source="#fable15">mercante</persName> che
               doveva partire per un suo viaggio ma aveva paura a lasciar sola a casa la <persName
                  type="protagonist" subtype="lover" source="#fable15">figlia</persName>, perché c'era un <persName type="villain"
                  subtype="lover" source="#fable15">Re</persName> che le aveva messo gli occhi addosso. - Figlia mia, - le
               disse, - io parto, ma tu mi devi promettere che non metterai il naso fuori di casa e
               che non aprirai a nessuno, finché io non sarò tornato. Questa figlia aveva quel
               mattino visto su di un albero fuor della finestra un bel pappagallo. Era un
               pappagallo ben educato e la ragazza aveva preso a far con lui conversazione con gran
               divertimento. - Caro papà, - ella disse, - mi piange il cuore di restar a casa sola,
               ma almeno potessi avere un pappagallo che mi tenga compagnia. Il mercante, che non
               vedeva che per gli occhi di questa figlia, andò subito a cercarle un <persName type="helper" subtype="animal" source="#fable15">pappagallo</persName>. Trovò un vecchio che ne vendeva
               uno per poco. Così regalò il pappagallo alla figlia, e dopo averle fatto ancora mille
               raccomandazioni partì per il suo viaggio.</p>
            <p>Appena il mercante fu partito, il Re cominciò a studiare il modo di raggiungere la
               ragazza. E messosi d'accordo con una <persName type="villain" subtype="?" source="#fable15">vecchia</persName>,
               la mandò a portarle una lettera. Ma intanto la ragazza aveva preso a discorrere col
               pappagallo. - Cosa mi racconti, pappagallo? - Ti racconterò una bella storia. C'era
               una volta un Re che aveva una figlia. Era figlia unica, senza fratelli né sorelle e
               non aveva con chi giocare. Allora le fecero una bambola grande quanto lei, col viso
               come lei, vestita come lei. Dappertutto dove andava si portava dietro questa bambola
               e non si capiva chi era lei e chi era la bambola. Un giorno mentre il Re con la
               figlia e la bambola andavano in carrozza per un bosco, li assaltarono i nemici e
               ammazzarono il Re e portarono via la figlia, e la bambola rimase nella carrozza
               abbandonata. La ragazza si mise a piangere così forte, che i nemici preferirono
               lasciarla andare e così lei se ne andò sola per il bosco. Arrivò alla Corte d'una
               Regina e ci si mise a servizio. Era tanto brava, che la Regina le s'affezionò. Le
               altre serve cominciarono a portarle invidia e per farla cadere in disgrazia le
               dissero: "Sai, la padrona ti vuol proprio bene e ti dice tutto; ma non t'ha detto una
               cosa che noialtre sappiamo e tu no: cioè che aveva un figlio che è morto". La ragazza
               allora andò dalla Regina e le disse: "Maestà, è vero che lei aveva un figlio che è
               morto?" A sentir quelle parole, la Regina quasi svenne; bisogna sapere che guai se lo
               sentiva ricordare, anzi aveva messo la pena di morte per chi le parlasse di quel
               figlio morto. Anche la ragazza doveva essere condannata a morte, ma la Regina ne ebbe
               un po' pietà e la fece rinchiudere in un sotterraneo. Chiusa nel sotterraneo, la
               ragazza si disperava: non volle toccar cibo e passò la notte a piangere. A mezzanotte
               stava lì piangendo, quando sentì rumor di catenacci e vide passare cinque uomini:
               quattro erano maghi e il quinto era il figlio della Regina loro prigioniero che lo
               portavano a fare quattro passi.</p>
            <p>In quel momento, il pappagallo fu interrotto da un servitore che veniva a portare una
               lettera alla figlia del mercante. Era una lettera del Re, che finalmente era riuscito
               a fargliela arrivare. Ma la ragazza voleva sentire il seguito del racconto che era
               proprio sul più bello e disse: - Non ricevo lettere finché non torna mio padre. Non
               mi disturbate. Pappagallo, continua la tua storia. Il servitore tornò via con la
               lettera e il pappagallo continuò: - Alla mattina i carcerieri videro che la
               prigioniera non aveva mangiato e lo riferirono alla Regina. La Regina la chiamò, e la
               ragazza le disse che suo figlio era vivo, prigioniero di quattro maghi nel
               sotterraneo, e ogni notte a mezzanotte lo portavano a far quattro passi. La Regina
               mandò giù dodici soldati armati di pali di ferro, che ammazzarono i maghi e
               liberarono il figlio della Regina. E la Regina lo diede come sposo alla ragazza che
               l'aveva salvato. Il servitore bussò di nuovo insistendo perché la padroncina leggesse
               la lettera del Re. - Bene, adesso la storia è finita; posso leggerla, - disse la
               figlia del mercante.</p>
            <p> - No che non è finita, ce n'è ancora un pezzo, - s'affrettò a dire il pappagallo. -
               Sta' a sentire: la ragazza non volle sposare il figlio della Regina. Si contentò
               d'una borsa di monete e d'un vestito da uomo e andò in un'altra città. Il figlio del
               Re di questa città era malato e nessun medico era buono a guarirlo: da mezzanotte
               fino al mattino, stralunava e straparlava come un dannato. Arrivò la ragazza vestita
               da uomo e disse che era un medico forestiero; e che lo lasciassero una notte col
               malato. Prima cosa, guardò sotto il letto, e vide che c'era una botola. Scese giù per
               quella botola e si trovò in un lungo corridoio, con un lume in fondo. In quel
               momento, bussò il servitore e disse che c'era una vecchia che voleva esser ricevuta e
               diceva d'esser sua zia. (Non era zia niente affatto, ma era la vecchia che veniva da
               parte del Re). La figlia del mercante, però, non vedeva l'ora di sapere come finiva
               il racconto e disse che non riceveva nessuno. - Continua, pappagallo, continua a
               raccontare.</p>
            <p>E il pappagallo continuò: - La ragazza andò fino a quel lume e vide una vecchia che
               faceva bollire in una caldaia il cuore del figlio del Re; perché quel Re aveva fatto
               morire il figliolo di quella vecchia. La ragazza le portò via il cuore dalla caldaia,
               lo fece mangiare al figlio del Re e lui guarì. Il Re disse: "Avevo promesso metà del
               mio stato al medico che avrebbe guarito mio figlio, tu sei una donna, sposerai mio
               figlio e diventerai regina". - È una bella storia, - disse la figlia del mercante, -
               adesso che è finita posso ricevere quella donna che dice d'essere mia zia. - No che
               non è finita, - disse il pappagallo. - Ce n'è ancora un pezzo. Sta' a sentire. La
               ragazza vestita da medico, non volle sposare neanche quel figlio di Re e tornò a
               andar via, e andò a un'altra città dove c'era il figlio del Re stregato che non
               poteva parlare. La ragazza si nascose sotto il letto e a mezzanotte vide che
               entravano due streghe dalla finestra, gli toglievano una pietruzza di bocca e allora
               lui parlava; prima di andarsene gli rimettevano in bocca la pietruzza e lui restava
               muto. Bussarono alla porta, ma la figlia del mercante, tutta intenta al racconto, non
               sentì nemmeno. Il pappagallo continuò.</p>
            <p>- La notte dopo, quando le streghe posarono la pietruzza sul letto, lei tirò le
               lenzuola, la fece cadere e se la mise in tasca. Alla mattina le streghe non trovarono
               più la pietra e dovettero scappare. Il figlio del Re era guarito. La ragazza fu
               nominata medico di Corte. Continuavano a bussare, la figlia del mercante stava per
               dire: "Avanti!" ma prima chiese al pappagallo: - Continua ancora la storia o è
               finita? - Continua, - disse il pappagallo. - Sta' a sentire: la ragazza non volle
               restare come medico di Corte e andò in un'altra città. Là dicevano che il Re di
               questa città era impazzito. Aveva trovato una bambola in un bosco e se n'era
               innamorato: stava chiuso nella sua stanza a contemplarla e piangeva perché non era
               una donna viva. Si presentò la ragazza: "Questa è la mia bambola!", esclamò. "E
               questa è la mia sposa!", disse il Re vedendola identica alla bambola. Bussarono
               ancora alla porta e il pappagallo non sapeva più come continuare la storia. -
               Aspetta, aspetta, ce n'è ancora un pezzo, - diceva, ma non sapeva andare avanti. -
               Apri, apri, sono tuo padre, - disse la voce del mercante. - Ah, ecco, la storia è
               finita, - fece il pappagallo. - Il Re sposò la ragazza e vissero insieme felici e
               contenti. La ragazza finalmente corse ad aprire la porta e ad abbracciare suo padre,
               di ritorno dal viaggio. - Brava la mia figlia che non s'è mossa da casa, - disse il
               mercante. - E il pappagallo? Andarono per vedere il pappagallo ma al suo posto
               trovarono un bel giovane. - Mi perdoni, signor mercante, - disse il bel giovane, - io
               sono un Re che s'era travestito da pappagallo perché innamorato di sua figlia.
               Sapendo che un altro Re mio rivale voleva rapirla, mi sono presentato sotto le
               spoglie d'un pappagallo per intrattenerla onestamente e impedire al mio rivale di
               tessere i suoi intrighi. Credo d'esserci riuscito e di poter chiedere la mano di sua
               figlia. Il mercante acconsentì. La figlia sposò il Re che le aveva raccontato la
               fiaba e l'altro Re morì di rabbia.</p>
         </div>
         <div xml:id="fable16">
            <head>16. I dodici buoi<note/></head>
            <span><placeName ref="Monferrato">Monferrato</placeName></span>
            <p>C'erano <persName type="helper" subtype="rebel" source="#fable16">dodici fratelli</persName> che litigarono col
               padre tutti e dodici, e se ne andarono da casa. Si costruirono una casa nel bosco e
               vivevano facendo i falegnami. Ai genitori nacque una bambina e si consolarono con
               quella. La bambina crebbe senza aver mai conosciuto i dodici fratelli; ne aveva solo
               sentito parlare, e aveva una gran voglia di vederli. Una volta andò a lavarsi a una
               fonte e prima si tolse la collana di corallo e la posò su un ramo. Passò un corvo,
               prese la collana e volò via. La <persName type="protagonist" subtype="innocent" source="#fable16"
                  >ragazza</persName> si mise a inseguire il corvo nel bosco, e trovò la casa dei
               fratelli. In casa non c'era nessuno; e la sorella fece cuocere i taglierini, li
               preparò nei piatti, e poi andò a nascondersi sotto un letto. Tornarono i fratelli,
               trovarono i taglierini già cotti e apparecchiati e li mangiarono. Ma poi cominciarono
               ad aver paura che fosse uno scherzo delle streghe, perché il bosco di streghe ne era
               pieno. Uno dei dodici l'indomani stette di guardia e vide la ragazza saltar fuori da
               sotto un letto. Quando seppero che non era una strega ma la loro sorellina che non
               avevano mai conosciuta ancora, le fecero molte feste e vollero che restasse con loro.
               Ma le raccomandarono di non parlare con nessuno nel bosco, perché c'era pieno di
               streghe.</p>
            <p>La ragazza una sera si trovò senza fuoco e aveva da preparare la cena. Per far presto
               andò a domandare un po' di fuoco a un casolare lì vicino. Nel casolare c'era una
                  <persName type="hostile" subtype="magician" source="#fable16">vecchia</persName> che le diede il fuoco con
               molta gentilezza, ma disse che in cambio l'indomani sarebbe venuta a succhiarle un
               po' di sangue dal dito mignolo. - Io non posso aprire la porta a nessuno, - disse la
               ragazza. - I miei fratelli non vogliono. - Non c'è bisogno che apri la porta, - disse
               la vecchia, - basta che, quando busso, infili il mignolo nella toppa della chiave, e
               io lo succhio. Così la vecchia veniva ogni sera a succhiarle il sangue e la ragazza
               diventava sempre più pallida. I fratelli se ne accorsero e tanto le domandarono che
               confessò d'esser andata per fuoco da una strega e di doverla pagare col sangue. -
               Lascia fare a noi, - dissero i fratelli. Venne la strega, bussò e siccome la ragazza
               non infilava il dito nella toppa, infilò lei la testa nella gattaiola. Uno dei
               fratelli era pronto lì con una scure e le troncò il capo di netto. Poi buttarono
               testa e corpo della strega in un burrone.</p>
            <p>Un giorno la ragazza andando alla fontana incontrò un'altra <persName type="villain"
                  subtype="magician" source="#fable16"> vecchia</persName>, che vendeva scodelle bianche. - Non ho
               quattrini, - disse la ragazza. - E io te le regalo, - disse la vecchia. Così i
               fratelli quando tornarono a casa assetati, trovarono dodici scodelle piene d'acqua.
               Si buttarono a bere e in quel momento furono trasformati in tanti buoi. Solo il
               dodicesimo, avendo poca sete, bevve appena un sorso e fu trasformato in un agnello. E
               la sorella si trovò sola con undici buoi e un agnello a cui dare da mangiare tutti i
               giorni.</p>
            <p>Accadde che un <persName type="helper" subtype="lover" source="#fable16">Principe</persName> che andava a
               caccia si smarrì nel bosco, capitò alla casa della ragazza e se ne innamorò. Le disse
               che voleva sposarla, ma lei rispose che doveva pensare ai suoi fratelli buoi e non
               poteva lasciarli. Il Principe portò al palazzo lei con tutti i fratelli: la ragazza
               diventò la sua sposa principessa, e gli undici buoi e l'agnello furono messi in una
               stalla di marmo con mangiatoie d'oro.</p>
            <p>Ma le streghe del bosco non s'erano arrese. Un giorno la Principessa passeggiava
               sotto la pergola della vigna con suo fratello l'agnellino che portava sempre con sé,
               quando le si presentò una <persName type="villain" subtype="magician" source="#fable16">vecchia</persName>. -
               Buona Principessa, me lo dài un grappolo d'uva? - Sì, buona vecchia, prenditi quello
               che vuoi, - disse la Principessa. - Io non arrivo alla pergola, coglimelo tu, sii
               buona. - Subito, - disse la Principessa e alzò la mano per cogliere un grappolo. -
               Cogli quello là che è più maturo, - disse la vecchia e indicò un grappolo sopra la
               cisterna. La Principessa per coglierlo salì sul muretto della cisterna: la vecchia le
               dette una spinta e la Principessa cadde giù. L'agnello cominciò a belare, a belare
               intorno alla cisterna, ma nessuno capiva cos'avesse da belare, e nessuno sentiva i
               lamenti della Principessa di laggiù in fondo. Intanto, la strega aveva preso la forma
               della Principessa e s'era messa a letto. Il Principe tornando a casa le disse: -
               Cos'hai che sei a letto? - Sto male, - disse la finta Principessa, - ho bisogno di
               mangiare un pezzo d'agnello. Sgozzami quello là che non finisce mai di gridare. -
               Allora cosa mi raccontavi, prima? - fece il Principe. - Dicevi che quell'agnello era
               tuo fratello, e ora te lo vuoi mangiare?</p>
            <p>La strega l'aveva fatto il marrone! Restò lì senza sapere cosa dire. Il Principe
               cominciò a capire che c'era qualcosa di strano in aria. Andò in giardino e si mise a
               inseguire l'agnello che belava come un disperato. L'agnello andò vicino alla
               cisterna, e il Principe sentì la voce della moglie che chiamava. - Che fai in fondo
               alla cisterna? - esclamò. - Non t'ho lasciato ora in letto? - No, è da stamattina che
               sono quaggiù! M'ha buttato una strega! Il Principe fece subito tirar su la moglie. La
               strega fu presa e fu bruciata. Man mano che il fuoco bruciava una mano, una gamba, un
               gomito, ecco che uno dei buoi tornava uomo, e uno a uno tornarono uomini tutti, anche
               l'agnello, tutti forti e robusti che pareva una compagnia di giganti avesse invaso il
               castello. Furono tutti nominati principi e io son rimasto un povero meschino come
               prima.</p>
         </div>
         <div xml:id="fable17">
            <head>17. Cric e Croc<note/></head>
            <span><placeName ref="Monferrato">Monferrato</placeName></span>
            <p>In un paese lontano c'era un ladro famoso che chiamavano <persName type="protagonist"
                  subtype="rebel" source="#fable17">Cric</persName> e non l'avevano potuto mai pigliare. Questo Cric
               voleva far conoscenza con un altro ladro che chiamavano <persName type="protagonist"
                  subtype="rebel" source="#fable17">Croc</persName>, famoso quanto lui, per far lega assieme. Un giorno
               Cric all'osteria mangiava al tavolo d'uno sconosciuto. Fa per guardare l'ora e vede
               che è rimasto senza orologio. "Se costui m'ha rubato l'orologio senza che me ne sia
               accorto, - pensa, - non può essere che Croc", e gli ruba subito la borsa dei danari.
               Quando lo sconosciuto fa per pagare e si trova senza borsa, dice al compagno: -
               Allora tu sei Cric. E l'altro: - E tu sei Croc. - Sì. - Bene, ruberemo insieme, - e
               fecero lega.</p>
            <p>Andarono alla città e c'era il tesoro del Re tutto circondato da guardie. Loro con un
               buco sottoterra ci entrarono e lo rubarono. Il <persName type="dispatcher"
                  subtype="sovereign" source="#fable17">Re</persName>, visto il saccheggio, non sapeva dove battere il
               capo. Va da uno che era in prigione per ladro, chiamato <persName type="hostile"
                  subtype="rebel" source="#fable17">Portacalcina</persName>, e gli fa: - Se tu mi dici chi è che ha rubato
               il tesoro, ti lascio in libertà e ti faccio marchese. Portacalcina rispose: - Non può
               essere che Cric o Croc o tutti e due insieme, perché sono i più gran ladri che ci
               sono. Ma le dico io come fare a prenderli. Faccia mettere la carne a cento lire la
               libbra. Chi l'andrà a comperare sarà il ladro. Il Re fa mettere la carne a cento lire
               la libbra, e nessuno comprava più carne. Finalmente gli dicono che a una macelleria è
               andato a comprar carne un frate. Portacalcina disse: - Era certo Cric o Croc
               travestito. Adesso mi travesto anch'io e vado per le case come un mendicante. Chi mi
               dà da mangiare della carne, gli faccio un segno rosso sul portone e le guardie lo
               troveranno. Ma quando fece il segno rosso sulla casa di Cric, il ladro se ne accorse
               e andò a segnare di rosso tutte le altre porte della città, così non si capiva più
               niente.</p>
            <p>Portacalcina disse al Re: - Non gliel'ho detto io che sono furbi? Ma c'è anche chi è
               più furbo di loro. Faccia così: in fondo alla scala del tesoro mettiamoci una tinozza
               piena di pece bollente. Chi andrà a rubare ci cascherà dentro e potremo vederlo da
               cadavere. Cric e Croc che intanto avevano finito i danari tornarono a rubare. Per
               primo andava Croc, al buio, e cascò nella tinozza. Cric, visto che l'amico era morto
               nella pece, provò a tirar via il cadavere, ma non ci riusciva. Allora gli tagliò la
               testa, e la portò via. Il giorno dopo il Re va a vedere. - Stavolta c'è, stavolta
               c'è! - e trova un cadavere senza testa, e così non si poteva riconoscerlo né saper
               nulla dei complici.</p>
            <p> Portacalcina disse: - Un sistema c'è ancora. Faccia trascinare il morto da due
               cavalli per tutta la città. Dove sentirà piangere, là sarà la casa del ladro. Infatti
               la moglie di Croc quando vide dalla finestra il cadavere del marito trascinato per la
               via, cominciò a urlare e a piangere. Ma c'era lì Cric, capì subito che questo voleva
               dire essere scoperti: allora si mise a rompere piatti e scodelle e a prendere a
               legnate quella donna. Entrano le guardie chiamate da quel pianto, e vedono che c'è
               una donna che ha rotto dei piatti, e l'uomo che la picchia e lei che piange.</p>
            <p>Il Re allora fece attaccare ai cantoni un decreto, che lui perdonava al ladro che
               aveva rubato, basta che fosse buono a rubargli le lenzuola dal letto. E Cric allora
               si presenta, e dice che lui è buono a farlo. La sera il Re si spoglia e si mette a
               letto con lo schioppo, ad aspettare il ladro. Cric si fece dare da un becchino un
               cadavere, lo vestì con i suoi panni e lo portò sul tetto del palazzo reale. A
               mezzanotte il cadavere, legato a una fune, penzolava davanti alle finestre del Re. Il
               Re crede che sia Cric, gli spara un colpo e vede che cade giù con la corda e tutto.
               Corre di sotto a vedere se è morto; e intanto Cric gli cala in camera e gli ruba le
               lenzuola. Così fu perdonato e perché non avesse più da rubare, il Re gli fece sposare
               sua <persName type="prize" source="#fable17">figlia</persName>.</p>
         </div>
         <div xml:id="fable18">
            <head>18. Il Principe canarino <note/></head>
            <span><placeName ref="Torino">Torino</placeName></span>
            <p>C'era un <persName type="dispatcher" subtype="caregiver" source="#fable18">Re</persName> e aveva una <persName type="protagonist" subtype="lover" source="#fable18">figlia</persName>. La madre di questa figlia era
               morta e la <persName type="villain" subtype="sovereign" source="#fable18">matrigna</persName> era gelosa della
               figlia e parlava sempre male di lei al Re. La ragazza, a scolparsi, a disperarsi; ma
               la matrigna tanto disse e tanto fece che il Re, sebbene affezionato a sua figlia,
               finì per darla vinta alla Regina: e le disse di condurla pure via fuori di casa. Però
               doveva metterla in un posto dove stesse bene, perché non avrebbe mai permesso che
               fosse maltrattata. - Quanto a questo, - disse la matrigna, - sta' tranquillo, non ci
               pensare, - e fece chiudere la ragazza in un castello in mezzo al bosco. Prese una
               squadra di <persName type="hostile" subtype="citizen" source="#fable18">dame di Corte</persName>, e gliele mise
               lì per compagnia, con la consegna che non la lasciassero uscire e neanche affacciarsi
               alle finestre. Naturalmente le pagava con stipendi da Casa reale. Alla ragazza fu
               assegnata una stanza ben messa, e da mangiare e da bere tutto quello che voleva: solo
               che non poteva uscire. Le dame invece, ben pagate com'erano, con tanto tempo libero,
               se ne stavano per conto loro e non le badavano neppure.</p>
            <p>Il Re ogni tanto chiedeva alla moglie: - E nostra figlia, come sta? Che fa di bello?
               - e la <addName>Matrigna<persName type="villain" subtype="sovereign" source="#fable18"
                  >Regina</persName></addName>, per far vedere che se ne interessava, andò a farle
               visita. Al castello, appena scese di carrozza, le dame le corsero tutte incontro, a
               dirle che stesse tranquilla, che la ragazza stava tanto bene ed era tanto felice. La
               Regina salì un momento in camera della ragazza. - E così, stai bene, sì? Non ti manca
               niente, no? Hai buona cera, vedo, l'aria è buona. Stai allegra, neh! Tanti saluti! -
               e se ne andò. Al Re disse che non aveva mai visto sua figlia tanto contenta. Invece
               la Principessa, sempre sola in quella stanza, con le dame di compagnia che non la
               guardavano neanche, passava le giornate tristemente affacciata alla finestra. Stava
               affacciata coi gomiti puntati al davanzale e le sarebbe venuto un callo ai gomiti, se
               non avesse pensato di metterci sotto un cuscino. La finestra dava sul bosco e la
               Principessa per tutto il giorno non vedeva altro che le cime degli alberi, le nuvole
               e giù il sentiero dei cacciatori.</p>
            <p> Su quel sentiero passò un giorno il figlio d'un Re. Inseguiva un cinghiale e
               passando vicino a quel castello che sapeva da chissà quanti anni disabitato, si stupì
               vedendo segni di vita: panni stesi tra i merli, fumo dai camini, vetri aperti. Stava
               così guardando, quando scorse, a una finestra lassù, una bella ragazza affacciata, e
               le sorrise. Anche la ragazza vide il <persName type="helper" subtype="lover" source="#fable18"
                  >Principe</persName>, vestito di giallo e con le uose da cacciatore e la spingarda,
               che guardava in su e le sorrideva, e anche lei gli sorrise. Così restarono un'ora a
               guardarsi e a sorridersi, e anche a farsi inchini e riverenze, perché la distanza che
               li separava non permetteva altre comunicazioni. L'indomani quel figlio di Re vestito
               di giallo, con la scusa d'andare a caccia, era di nuovo lì, e stettero a guardarsi
               per due ore; e questa volta oltre a sorrisi, inchini e riverenze, si misero anche una
               mano sul cuore e poi sventolarono a lungo i fazzoletti. Il terzo giorno il Principe
               si fermò tre ore e si mandarono anche un bacio sulla punta delle dita. Il quarto
               giorno era lì come sempre, quando da dietro a un albero fece capolino una
                     <addName>vecchia<persName type="helper" subtype="magician" source="#fable18">Masca</persName></addName> e
               si mise a sghignazzare: - Uah! Uah! Uah! - Chi sei? Cos'hai da ridere? - disse
               vivamente il Principe. - Ho che non s'è mai visto due innamorati così stupidi da
               starsene tanto lontani! - Sapessi come fare a raggiungerla, nonnina! - disse il
               Principe. - Mi siete simpatici, - disse la Masca, - e vi aiuterò -. E bussato alla
               porta del castello diede alle dame di compagnia un vecchio librone incartapecorito e
               bisunto, dicendo che era un suo regalo per la Principessa perché passasse il tempo
               leggendo. Le dame lo portarono alla ragazza che subito lo aprì e lesse: "Questo è un
               libro magico. Se volti le pagine nel senso giusto l'uomo diventa uccello e se volti
               le pagine all'incontrario l'uccello diventa uomo".</p>
            <p>La ragazza corse alla finestra, posò il libro sul davanzale e cominciò a voltar le
               pagine in fretta in fretta e intanto guardava il giovane vestito di giallo, in piedi
               in mezzo al sentiero, ed ecco che da giovane vestito di giallo che era, muoveva le
               braccia, frullava le ali, ed era diventato un canarino; il canarino spiccava il volo
               ed ecco era già più in alto delle cime degli alberi, ecco che veniva verso di lei, e
               si posava sul cuscino del davanzale. La Principessa non resistette alla tentazione di
               prendere quel bel canarino nel palmo della mano e di baciarlo, poi si ricordò che era
               un giovane e si vergognò, poi se ne ricordò ancora e non si vergognò più, ma non
               vedeva l'ora di farlo tornare un giovane come prima. Riprese il libro, lo sfogliò
               facendo scorrere le pagine all'incontrario, ed ecco il canarino arruffava le piume
               gialle, frullava le ali, muoveva le braccia ed era di nuovo il giovane vestito di
               giallo con le uose da cacciatore che le si inginocchiava ai piedi, dicendole: - Io ti
               amo! Quando s'ebbero detto tutto il loro amore, era già sera. La Principessa
               lentamente cominciò a girare le pagine del libro. Il giovane guardandola negli occhi
               ridiventò canarino, si posò sul davanzale, poi sulla gronda, poi s'affidò al vento e
               volò giù a grandi giri, andandosi a posare su un basso ramo d'albero. Allora ella
               voltò le pagine all'incontrario, il canarino tornò Principe, il Principe saltò a
               terra, fischiò ai cani, lanciò un bacio verso la finestra, e s'allontanò per il
               sentiero.</p>
            <p>Così ogni giorno il libro veniva sfogliato per far volare il Principe alla finestra
               in cima alla torre, risfogliato per rendergli forma umana, poi sfogliato ancora per
               farlo volar via, e risfogliato perché tornasse a casa. I due giovani non erano mai
               stati così felici. Un giorno, la Regina venne a trovare la figliastra. Fece un giro
               per la stanza, sempre dicendo: - Stai bene, sì? Ti vedo un po' magrolina, ma non è
               niente, è vero? Non sei stata mai così bene, no? - E intanto s'assicurava che tutto
               fosse al suo posto: aperse la finestra, guardò fuori, e giù nel sentiero vide il
               Principe vestito di giallo che s'avvicinava coi suoi cani. "Se questa smorfiosa crede
               di fare la civetta alla finestra, le darò una lezione", pensò. Le chiese d'andare a
               preparare un bicchiere d'acqua e zucchero; poi in fretta si tolse cinque o sei
               spilloni dai capelli che aveva in testa e li piantò nel cuscino, in modo che
               restassero con la punta in su, ma non si vedessero spuntare. "Così imparerà a
               starsene affacciata al davanzale!" La ragazza tornò con l'acqua e zucchero, e lei
               disse: - Uh, non ho più sete, bevitela tu, eh piccina! Io devo tornare da tuo padre.
               Hai bisogno di niente, no? Addio, allora, - e se ne andò.</p>
            <p>Appena la carrozza della Regina si fu allontanata, la ragazza girò in fretta le
               pagine del libro, il Principe si trasformò in canarino, volò alla finestra e piombò
               come una freccia sul cuscino. Subito si levò un altissimo pigolìo di dolore. Le piume
               gialle s'erano tinte di sangue, il canarino s'era conficcato gli spilloni nel petto.
               Si sollevò con un disperato annaspare d'ali, si affidò al vento, calò giù a incerti
               giri e si posò sul suolo ad ali aperte. La Principessa spaventata, senza ancora
               rendersi ben conto di cos'era successo, girò velocemente i fogli all'incontrario
               sperando che a ridargli forma umana gli sarebbero scomparse le trafitture, ma, ahimè,
               il Principe riapparve grondante sangue da profonde ferite che gli squarciavano sul
               petto il vestito giallo, e così giaceva riverso attorniato dai suoi cani.</p>
            <p> All'ululare dei cani sopraggiunsero gli altri cacciatori, lo soccorsero e lo
               portarono via su una lettiga di rami, senza nemmeno alzare gli occhi alla finestra
               della sua innamorata ancora atterrita di dolore e di spavento. Portato alla sua
               reggia, il Principe non accennava a guarire, e i dottori non sapevano portargli alcun
               sollievo. Le ferite non si chiudevano e continuavano a dolergli. Il <persName
                  type="dispatcher" subtype="sovereign" source="#fable18">Re</persName> suo padre mise bandi a tutti gli
               angoli delle strade, promettendo tesori a chi sapesse il modo di guarirlo; ma non si
               trovava nessuno. La Principessa intanto si struggeva di non poter raggiungere
               l'innamorato. Si mise a tagliare le lenzuola a strisce sottili e ad annodarle insieme
               in modo da farne una fune lunga lunga, e con questa fune una notte calò giù
               dall'altissima torre. Prese a camminare per il sentiero dei cacciatori. Ma tra il
               buio fitto e gli urli dei lupi, pensò che era meglio aspettare il mattino e trovata
               una vecchia quercia dal tronco cavo entrò e s'accoccolò là dentro, addormentandosi
               subito, stanca morta com'era. Si svegliò mentre era ancora notte fonda: le pareva
               d'aver sentito un fischio. Tese l'orecchio e sentì un altro fischio, poi un terzo e
               un quarto. E vide quattro fiammelle di candela che s'avvicinavano. Erano <persName
                  type="helper" subtype="magician" source="#fable18">quattro Masche</persName>, che venivano dalle quattro
               parti del mondo e s'erano date convegno sotto quell'albero. Da una spaccatura del
               tronco la Principessa, non vista, spiava le quattro vecchie con le candele in mano,
               che si facevano grandi feste e sghignazzavano: - Uah! Uah! Uah! Accesero un falò ai
               piedi dell'albero e si sedettero a scaldarsi e a far arrostire un paio di pipistrelli
               per cena. Quand'ebbero ben mangiato, cominciarono a domandarsi cosa avevano visto di
               bello nel mondo. - Io ho visto il Sultano dei Turchi che s'è comprato venti mogli
               nuove. - Io ho visto l'Imperatore dei Cinesi che s'è fatto crescere il codino di tre
               metri. - Io ho visto il Re dei Cannibali che s'è mangiato per sbaglio il Ciambellano.
               - Io ho visto il Re qui vicino che ha il figlio ammalato e nessuno sa il rimedio
               perché lo so solo io. - E qual è? - chiesero le altre Masche. - Nella sua stanza c'è
               una piastrella che balla, basta alzare la piastrella e si trova un'ampolla,
               nell'ampolla c'è un unguento che gli farebbe sparire tutte le ferite.</p>
            <p>La Principessa da dentro all'albero stava per lanciare un grido di gioia: dovette
               mordersi un dito per tacere. Le Masche ormai s'eran dette tutto quel che avevano da
               dirsi e presero ognuna per la sua strada. La Principessa saltò fuori dall'albero, e
               alla luce dell'alba si mise in marcia verso la città. Alla prima bottega di
               rigattiere comprò una vecchia roba da dottore, e un paio d'occhiali, e andò a bussare
               al palazzo reale. I domestici, vedendo quel dottorino male in arnese non volevano
               lasciarlo entrare, ma il Re disse: - Tanto, male al mio povero figliolo non gliene
               può fare, perché peggio di come sta è impossibile. Fate provare anche a questo qui -.
               Il finto medico chiese d'esser lasciato solo col malato e gli fu concesso.</p>
            <p>Quando fu al capezzale dell'innamorato che gemeva privo di conoscenza nel suo letto,
               la Principessa voleva scoppiare in lagrime e coprirlo di baci, ma si trattenne,
               perché doveva in fretta seguire le prescrizioni della Masca. Si mise a camminare in
               lungo e in largo nella stanza finché non trovò una piastrella che ballava. La
               sollevò, e trovò un'ampollina piena d'unguento. Con questo unguento si mise a fregare
               le ferite del Principe, e bastava metterci sopra la mano unta d'unguento e la ferita
               spariva. Piena di contentezza, chiamò il Re, e il Re vide il figlio senza più ferite,
               col viso tornato colorito, che dormiva tranquillo. - Chiedetemi quel che volete,
               dottore, - disse il Re, - tutte le ricchezze del tesoro dello Stato sono per voi. -
               Non voglio danari, - disse il dottore, - datemi solo lo scudo del Principe con lo
               stemma della famiglia, la bandiera del Principe e il suo giubbetto giallo, quello
               trafitto e insanguinato -. E avuti questi tre oggetti se ne andò. Dopo tre giorni, il
               figlio del Re era di nuovo a caccia. Passò sotto il castello in mezzo al bosco ma non
               levò neppure gli occhi alla finestra della Principessa. Lei prese subito il libro, lo
               sfogliò, e il Principe, sebbene tutto contrariato, fu obbligato a trasformarsi in
               canarino. Volò nella stanza e la Principessa lo fece ritrasformare in uomo. -
               Lasciami andare, - disse lui, - non ti basta avermi fatto trafiggere dai tuoi
               spilloni e avermi causato tante sofferenze? - Infatti il Principe aveva perso ogni
               amore per la ragazza, pensando che lei fosse la causa della sua disgrazia. La ragazza
               era lì lì per svenire. - Ma io t'ho salvato! Sono io che t'ho guarito! - Non è vero,
               - disse il Principe. - Chi m'ha salvato è un medico forestiero, che non ha voluto
               altra ricompensa che il mio stemma, la mia bandiera e il mio giubbetto insanguinato!
               - Ecco il tuo stemma, ecco la tua bandiera, ed ecco il tuo giubbetto! Ero io quel
               medico! Gli spilli erano una crudeltà della mia matrigna!</p>
            <p>Il Principe la guardò un momento negli occhi stupefatto. Mai gli era parsa così
               bella. Cadde ai suoi piedi chiedendole perdono, e dicendole tutta la sua gratitudine
               e il suo amore. La sera stessa disse a suo padre che voleva sposare la ragazza del
               castello nel bosco. - Tu devi sposar solo la figlia d'un Re o d'un Imperatore, -
               disse il padre. - Sposo la donna che m'ha salvato la vita. E si prepararono le nozze,
               con l'invito per tutti i Re e le Regine dei dintorni. Venne anche il Re padre della
               Principessa, senza saper nulla. Quando vide venir avanti la sposa: - Figlia mia! -
               esclamò. - Come? - disse il Re padron di casa. - La sposa di mio figlio è vostra
               figlia? E perché non ce l'ha detto? - Perché, - disse la sposa, - non mi considero
               più figlia d'un uomo che m'ha lasciato imprigionare dalla mia matrigna, - e puntò
               l'indice contro la Regina. Il padre, a sentire tutte le disgrazie della figlia, fu
               preso dalla commozione per lei e dallo sdegno per la sua perfida moglie. E non
               aspettò nemmeno d'essere tornato a casa per farla arrestare. Così le nozze furono
               celebrate con soddisfazione e letizia di tutti, tranne che di quella sciagurata.</p>
         </div>
         <div xml:id="fable19">
            <head>19. Re Crin<note/></head>
            <span><placeName ref="Collinedelpo">Colline del Po</placeName></span>
            <p>Una volta c'era un <persName type="dispatcher" subtype="caregiver" source="#fable19">Re</persName> che per
               figlio aveva un porco, che lo chiamavano <persName type="prize" subtype="jester" source="#fable19">Re
                  Crin</persName>. Re Crin passeggiava per i reali appartamenti e di solito era molto
               educato, come si conviene a un reale personaggio, ma di tanto in tanto si metteva a
               far dispetti. Gli disse il padre, carezzandolo sulla groppa: - Cos'hai, che sei così
               cattivo, cos'hai? Re Crin si mise a grugnire: - Eu, eu, voglio moglie, eu eu, voglio
               la figlia del panettiere! Il Re mandò a chiamare il panettiere, che aveva tre figlie,
               e gli chiese se sua figlia maggiore era disposta a sposare il suo figliolo porco. La
               figlia, tra il piacere di sposare il figlio del Re e il dispiacere di sposare un
               porco, si decise per il sì. La sera delle nozze, Re Crin tutto soddisfatto andò a
               spasso per le vie della città e si sporcò tutto. Tornò nella sala dove la sposa
               l'attendeva e con l'aria di farle delle carezze le si strofinò contro la sottana. La
               sposa, disgustata, invece d'accarezzarlo gli diede un calcio. - Fatti in là, brutto
               porco! Re Crin s'allontanò grugnendo: - Eu! me la pagherai! E quella notte la sposa
               fu trovata morta nel suo letto.</p>
            <p>Il vecchio Re fu molto addolorato, ma dopo pochi mesi, visto che il figlio s'era
               messo di nuovo in testa di prender moglie, e non faceva che dispetti, e grugniva: -
               Eu, eu, eu! Voglio la figlia del panettiere! - si decise a chiamare la seconda figlia
               del panettiere, e lei disse di sì. La sera delle nozze, Re Crin tornò a sporcarsi per
               le strade e poi a strofinarsi contro la sposa, che lo scacciò dicendo: - Fatti in là,
               brutto porco! - E il mattino dopo fu trovata morta. Questo fatto a Corte fece una
               gran brutta impressione, perché era già la seconda. Passò del tempo, e di nuovo Re
               Crin prese a fare il cattivo in casa. - Avresti il coraggio di chiedere la terza
               figlia del panettiere? E lui: - Eu, eu, e io la voglio! Eu, eu, e io la voglio!
               Fecero la prova di far chiamare questa <persName type="protagonist" subtype="hero" source="#fable19">terza
                  figlia</persName>, per dirle se voleva sposare Re Crin. E si vide che lei era ben
               contenta. La sera delle nozze, come al solito, Re Crin andò a sporcarsi per le strade
               e poi così com'era corse a far carezze alla sua signora. E lei prese a carezzarlo, ad
               asciugarlo con fini fazzoletti di batista, dicendo: - Mio bel Crin, caro il mio bel
               Crin, ti voglio già tanto bene -. E Re Crin era tutto contento.</p>
            <p>Alla mattina a Corte tutti s'aspettavano la notizia che la terza sposa fosse morta,
               invece la trovarono più ardita e allegra di prima. Quello fu un gran giorno di festa
               per la Casa reale, e il Re diede un ricevimento. La notte dopo, alla sposa venne la
               curiosità di vedere Re Crin mentre dormiva, perché le era venuta un'idea in testa.
               Accese un cerino, e vide un bel giovanotto, che più bello non si poteva immaginare.
               Ma mentre lo stava guardando, il cerino le cade di mano, e cade sul braccio del
               giovane. Egli si svegliò, e pieno di collera saltò giù dal letto e gridò: - Hai rotto
               l'incantesimo e non mi vedrai più! O se mi vorrai rivedere dovrai riempire sette
               fiaschi di lagrime e consumare sette paia di scarpe di ferro, sette mantelli di ferro
               e sette cappelli di ferro! - e scomparve.</p>
            <p>La sposa rimase così addolorata, che non poteva stare senza andarlo a cercare. Si
               fece fare da un fabbro sette paia di scarpe di ferro, sette mantelli di ferro e sette
               cappelli di ferro e partì. Cammina cammina, venne notte mentr'era su una montagna.
               Vide una casetta, e bussò. - Povera ragazza, - le disse una <persName type="helper"
                  subtype="caregiver" source="#fable19">vecchia</persName>. - Non posso alloggiarti, perché mio figlio è
               il Vento e quando viene a casa butta tutto sottosopra e guai se ti trova! Ma lei
               tanto la pregò che la vecchia la nascose in casa, e quando venne il <persName
                  type="hostile" subtype="element" source="#fable19">Vento</persName> e annusava intorno dicendo: Fum,
               fum, / Sento odor di cristianum, gli diede da mangiare e lo calmò. Al mattino la
               madre del Vento s'alzò presto e svegliò pian piano la giovane: - Scappa, prima che
               mio figlio si levi, e per mio ricordo prendi questa castagna e non aprirla se non in
               caso di gran necessità.</p>
            <p>Cammina cammina, le venne notte in cima a un'altra montagna. Vide una casetta, e una
                  <persName type="helper" subtype="caregiver" source="#fable19">vecchia</persName> sulla porta le disse: - Sì,
               ti alloggerei ben volentieri, ma sono la madre del Fulmine, e quando viene mio
               figlio, sei bell'andata -. Ma poi, presa dalla compassione, la nascose, e quando
               venne il <persName type="hostile" subtype="element" source="#fable19">Fulmine</persName>: Fum, fum, / Sento
               odor di cristianum, ma non la trovò, mangiò e andò a dormire. - Scappa prima che mio
               figlio si ridesti, - le disse la madre del Fulmine al mattino, - e tieni questa noce
               che ti potrà ben servire.</p>
            <p>Cammina cammina, le venne notte in cima a un'altra montagna. C'era la casa della
                  <persName type="helper" subtype="caregiver" source="#fable19">madre del Tuono</persName> che finì per
               nasconderla. E anche lì: Fum, fum, / Sento odor di cristianum, ma non la trovò, e al
               mattino la giovane partì con una nocciola come regalo della madre del <persName
                  type="hostile" subtype="element" source="#fable19">Tuono</persName>. Dopo aver tanto camminato arrivò in
               una città e le dissero che la Principessa di quella città si sarebbe presto sposata
               con un bel giovanotto che stava con lei nel castello. La giovane si mise in testa che
               il giovanotto doveva essere il suo sposo. Ma come fare a mandare a monte quel
               matrimonio? E come fare a entrare nel castello? Aperse la castagna e ne uscirono una
               gran quantità di gioielli e di diamanti: e li andò a vendere sotto il palazzo della
               Principessa. La <persName type="hostile" subtype="lover" source="#fable19">Principessa</persName> s'affacciò e
               la fece salire. Lei le disse: - Io le do tutta questa roba per niente, basta che mi
               lasci dormire una notte nella stanza di quel giovanotto che sta nel suo palazzo. La
               Principessa aveva paura che la giovane gli parlasse e magari lo facesse scappare con
               lei, ma la sua <persName type="hostile" subtype="sage" source="#fable19">fantesca</persName> le disse: - Lasci
               fare a me. Gli daremo <span>l'indormia<note>Nota 1 L'ndurmia (dial. piemontese):
                     "sonnifero".</note></span> e lui non si sveglierà -. Così fecero, e mentre il
               bel giovanotto era già addormentato, la fantesca accompagnò la giovane nella stanza e
               la lasciò lì. E la giovane vide coi suoi occhi che quello era proprio il suo sposo.
               Cominciò a dirgli: - Svegliati, sposo mio, svegliati! Ho tanto camminato, ho logorato
               sette paia di scarpe di ferro, sette mantelli di ferro, sette cappelli di ferro, e ho
               pianto sette fiaschi di lagrime. E ora che t'ho trovato, tu dormi e non mi senti!</p>
            <p>E così durò fino al mattino. Al mattino, disperata, ruppe la noce. Ne uscirono dei
               bei vestiti, drappi di seta, una cosa più bella dell'altra. Vedendo tutte quelle
               meraviglie, la fantesca andò a dirlo alla Principessa e la Principessa, pur d'aver
               tutta quella roba, la lasciò stare ancora una notte col giovane, ma le accorciò il
               tempo facendola entrare nella stanza più tardi e uscire più di buon'ora. Anche quella
               notte tutto fu inutile: il <persName type="prize" subtype="jester" source="#fable19">giovane</persName> non si svegliava. La poverina ruppe la nocciola e
               saltarono fuori carrozze, vetture e cavalli. Ancora una volta, per averle, la
               Principessa la lasciò passare una notte col giovanotto. Ma questa volta lui s'era
               stancato di bere quel bicchiere che gli portavano ogni sera, e fece finta di berlo,
               ma lo buttò in terra. E mentre la giovane parlava, lui per un po' fece finta di
               dormire, poi, quando fu ben sicuro che era lei, saltò su e l'abbracciò. Con tutte
               quelle vetture e quei cavalli partirono e tornarono a casa loro e fecero una festa.
               Con gran lusso e spatusso, / E a me mi lasciarono dietro l'uscio.</p>
         </div>
         <div xml:id="fable20">
            <head>20. I biellesi, gente dura<note/></head>
            <span><placeName ref="#Biella">Biella</placeName></span>
            <p>Un <persName type="protagonist" subtype="citizen" source="#fable20">contadino</persName> scendeva un giorno a
               Biella. faceva un tempo così brutto che per le strade non si poteva quasi andare
               avanti. Ma il contadino aveva un affare importante e continuava ad andare a testa
               bassa, contro la pioggia e la tempesta. Incontrò un <persName type="villain"
                  subtype="sovereign" source="#fable20">vecchio</persName> che gli fece: - Buon dì! Dove andate, buon
               uomo, così in fretta? - A Biella, - disse il contadino, senza fermarsi. - Potreste
               dire almeno: "se Dio vuole". Il contadino si fermò, guardò il vecchio in faccia e
               ribatté: - Se Dio vuole, vado a Biella; e se Dio non vuole, devo andarci lo stesso.
               Ora, quel vecchio era il Signore. - Allora a Biella ci andrete tra sette anni, - gli
               disse. - Intanto, fate un salto dentro quel pantano e stateci sette anni. E il
               contadino si trasformò tutt'a un tratto in una rana, spiccò un salto e giù nel
               pantano. Passarono sette anni. Il contadino uscì dal pantano, tornò uomo, si calcò il
               cappello in testa, e riprese la strada per il mercato. Dopo pochi passi, ecco di
               nuovo quel vecchio. - Dov'è che andate di bello, buon uomo? - A Biella. - Potreste
               dire: "se Dio vuole". - Se Dio vuole, bene; se no, il patto lo conosco, e nel pantano
               ci so andare ormai da solo. E non ci fu verso di cavarne altro.</p>
         </div>
         <div xml:id="fable21">
            <head>Il vaso di maggiorana<note/></head>
            <span><placeName ref="Milano">Milano</placeName></span>
            <p>C'era una volta uno speziale; era vedovo e aveva una figlia bella e cara che si
               chiamava <persName type="protagonist" subtype="jester" source="#fable21">Stella Diana</persName>. Stella Diana
               tutti i giorni andava a imparare il cucito da una maestra. In casa di questa maestra
               c'era una terrazza piena di vasi di fiori e piante, e tutti i pomeriggi Stella Diana
               andava ad annaffiare un vaso di maggiorana che le piaceva tanto. Di fronte alla
               terrazza, c'era un poggiolo, dove un giovane signore stava affacciato.</p>
            <p>E il <persName type="protagonist" subtype="jester" source="#fable21">giovane signore</persName> un giorno le
               disse: Stella Diana, Stella Diana, / Quante foglie ha la tua maggiorana? E la ragazza
               gli rispose: O bel nobile cavaliero, / Quante stelle c'è nel cielo? E lui: Le stelle
               del cielo non si posson contare. E lei: La mia maggiorana non si deve guardare. Il
               signore allora si travestì da pescivendolo e andò sotto alle finestre della maestra a
               vendere pesce. La maestra mandò Stella Diana a comprarle un pesce da friggere per
               cena, e lei scese e domandò al pescivendolo quanto costava. Lui disse il prezzo, ma
               era una cifra così grossa che Stella Diana disse che non lo voleva. Allora lui le
               disse: - Per un bacio, glielo do per niente.</p>
            <p>Stella Diana gli diede un bacio di sfuggita e lui le diede il pesce per la cena della
               maestra. Al pomeriggio quando Stella Diana apparve tra i vasi della terrazza, il
               signore dal poggiolo le disse: Stella Diana, Stella Diana, / Quante foglie ha la tua
               maggiorana? E lei: O bel nobile cavaliero, / Quante stelle c'è nel cielo? E lui: Le
               stelle del cielo non si posson contare. E lei: La mia maggiorana non si deve
               guardare. Allora il signore le disse: Per un solo pesciolino / Tu m'hai dato un bel
               bacino. Stella Diana, compreso lo scherzo, s'arrabbiò e si ritirò dalla terrazza, e
               subito pensò di rispondergli con un altro scherzo. </p>
            <p>Si vestì da uomo e si mise alla vita una bella cintura preziosa; salì in groppa a una
               mula e si mise a passeggiare per la via dove stava quel signore. Lui vide la cintura
               e disse: - Che bella! Me la venderebbe? - Ma lei facendo la voce da uomo, gli disse
               che non la vendeva per nessun prezzo. Lui disse che avrebbe fatto qualsiasi cosa per
               aver quella cintura; e lei: - Allora dia un bacio sulla coda alla mia mula e io gli
               darò la cintura -. Al signore quella cintura piaceva davvero e, guardatosi intorno
               che nessuno lo vedesse, diede un bacio alla coda della mula, prese la cintura e andò
               via. Quando si videro lei sulla terrazza e lui sul poggiolo, ci fu il solito dialogo.
               - Stella Diana, Stella Diana, / Quante foglie ha la tua maggiorana? / - O bel nobile
               cavaliero, / Quante stelle c'è nel cielo? / - Le stelle del cielo non si posson
               contare. / - La mia maggiorana non si deve guardare. / - Per un solo pesciolino / Tu
               m'hai dato un bel bacino. / - Per avere una cintura / Hai baciato la coda alla mia
               mula.</p>
            <p>A sentire questa battuta, il signore ci restò davvero male. Decise di mettersi
               d'accordo con la maestra e le chiese il permesso di nascondersi sotto la scala.
               Quando Stella Diana salì la scala, il giovane, di sotto, le tirò la sottana. La
               ragazza gridò: Signora maestra, signora maestra, / La scala mi tira la vesta! E dalla
               terrazza al balcone, quel pomeriggio si tenne questo dialogo: - Stella Diana, Stella
               Diana, / Quante foglie ha la tua maggiorana? / - O bel nobile cavaliero, / Quante
               stelle c'è nel cielo? / - Le stelle del cielo non si posson contare. / - La mia
               maggiorana non si deve guardare. / - Per un solo pesciolino / Tu m'hai dato un bel
               bacino. / - Per avere una cintura / Hai baciato la coda alla mia mula. / - Signora
               maestra, signora maestra, / La scala mi tira la vesta!</p>
            <p>Stavolta fu Stella Diana a restarci male; e pensò: "Adesso ti faccio vedere io!" Con
               una mancia al servitore riuscì a entrare una sera in casa del giovane e gli apparve
               con un lenzuolo sulla testa, una torcia in mano e un libro aperto. Il giovane, quando
               vide quel fantasma, cominciò a tremare e disse: Io sono giovane, morte mia bella, /
               Va' invece da mia zia, che è vecchierella. Stella Diana spense la torcia e se ne
               andò. L'indomani, il duetto continuò: - Stella Diana, Stella Diana, / Quante foglie
               ha la tua maggiorana? / - O bel nobile cavaliero, / Quante stelle c'è nel cielo? / -
               Le stelle del cielo non si posson contare. / - La mia maggiorana non si deve
               guardare. / - Per un solo pesciolino / Tu m'hai dato un bel bacino. / - Per avere una
               cintura / Hai baciato la coda alla mia mula. / - Signora maestra, signora maestra, /
               La scala mi tira la vesta! / - Io sono giovane, morte mia bella, / Va' invece da mia
               zia, che è vecchierella.</p>
            <p>A questa nuova beffa, il giovane si disse: "Stavolta non posso più sopportare.
               Troverò un nuovo modo per vendicarmi". E detto fatto, andò dallo speziale a chiedere
               la mano di Stella Diana. Lo speziale fu ben contento e stesero subito il contratto.
               Si avvicinava il giorno delle nozze e Stella Diana aveva paura che lo sposo covasse
               ancora propositi di vendetta per tutti i suoi scherzi. Pensò di farsi una bambola di
               pasta, grande quanto lei, che le somigliasse in tutto e per tutto, e al posto del
               cuore le mise una vescica piena di lattemiele. Quando dopo le nozze si ritirò in
               camera, mise la bambola a letto, con la sua cuffia e la sua camicia, e si nascose.
               Entrò lo sposo. - Ah, siamo soli finalmente! È venuto il momento di vendicarmi di
               tutte le mortificazioni che m'hai dato -. E sguainato un pugnale lo ficcò nel cuore
               della bambola. La vescica scoppiò e il lattemiele schizzò dappertutto: anche in bocca
               allo sposo. - Ah povero me! Com'è dolce il sangue della mia Stella Diana! E io che
               l'ho uccisa! Cos'ho mai fatto! Ah, potessi mai farla rivivere! Allora saltò fuori
               Stella Diana, sana come un pesce. - Eccomi qua, sono io la tua Stella Diana, non sono
               mica morta! Lo sposo l'abbracciò felice e contento e d'allora in poi felici e
               contenti continuarono a vivere.</p>
         </div>
         <div xml:id="fable22">
            <head>Il giocatore di biliardo<note/></head>
            <span><placeName ref="Milano">Milano</placeName></span>
            <p>C'era una volta un <persName type="protagonist" subtype="explorer" source="#fable22">giovane</persName> che
               passava la giornata nei caffè, e sfidava tutti al biliardo. Un giorno, in un caffè,
               incontrò un signore forestiero: - Facciamo una partita al biliardo? - gli disse il
               giovane. - Facciamola. - Cosa ci giochiamo? - Se vince, le do mia <persName type="prize"
                  subtype="lover" source="#fable22">figlia</persName> in sposa, - disse il <persName type="dispatcher"
                  subtype="explorer" source="#fable22">forestiero</persName>. Fecero la partita e vinse il giovane. Il
               forestiero disse: - Bene. Io sono il <addName>forestiero<persName type="villain"
                     subtype="sovereign" source="#fable22">Re del Sole</persName></addName>. Presto le scriverò -. E andò
               via. Il giovane aspettava tutti i giorni dal postino una lettera del Re del Sole, ma
               questa lettera non arrivava mai. Allora si mise in viaggio. Ogni domenica si fermava
               in una città, aspettava che uscisse la gente dalla Messa, e domandava ai più vecchi
               se sapevano dove stava il Re del Sole. Nessuno ne sapeva niente, ma una volta trovò
               un <persName type="helper" subtype="citizen" source="#fable22">vecchio</persName> che gli disse: - Che c'è, lo
               so di sicuro; ma dov'è, non saprei proprio dirlo.</p>
            <p>Il giovane si mise in viaggio per un'altra settimana. E finalmente, in un'altra
               città, trovò un altro vecchio che usciva dalla Messa, che gli insegnò la strada per
               un'altra città ancora. Ci arrivò la domenica, e all'uscita dalla Messa domandò a un
                  <persName type="helper" subtype="citizen" source="#fable22">vecchio</persName> se sapeva dove stesse il Re
               del Sole. - Qua vicino, - disse il vecchio, - in fondo a questa via, là a destra, c'è
               il suo palazzo. Lo riconoscerà subito perché è un palazzo senza porta. - E come si fa
               a entrare? - Mah! Provi un po' ad andare in quel boschetto. In mezzo a quel boschetto
               c'è una vasca, e a mezzogiorno ci vengono le tre figlie del Re del Sole a fare il
               bagno. Il giovane andò a nascondersi nel boschetto. A mezzogiorno in punto, arrivano
               le tre figlie del Re del Sole. Si svestono, si tuffano nella vasca e cominciano a
               nuotare. Il giovane, senza farsi accorgere, s'avvicinò ai vestiti della più bella, e
               glieli portò via.</p>
            <p> Le tre ragazze vennero fuori dall'acqua e s'andarono subito a rivestire. Ma la più
               bella non trovava i suoi vestiti. - Su, noi siamo già pronte, - le dissero le
               sorelle, - cosa fai? - Non trovo più i miei vestiti! Aspettate! - Cercali meglio. Noi
               dobbiamo andare via -. E la lasciarono lì. La ragazza si mise a piangere. Saltò fuori
               il giovane. - Se lei mi porta da suo padre, le darò i suoi vestiti. - Ma chi è lei? -
               Io sono quello che ho vinto al biliardo e devo sposare la figlia del Re del Sole. I
               due giovani si guardarono e s'innamorarono l'uno dell'altro. Disse la ragazza: - Devi
               sposare me. Ma guarda che mio padre ti metterà una benda agli occhi e ti farà
               scegliere tra noi tre. Per riconoscermi devi toccare le nostre mani. Io ho un dito
               mozzo -. E lo fece entrare nel palazzo del Re del Sole.</p>
            <p>- Sono qui per sposare sua figlia, - disse il giovane al Re del Sole. - Bene, la
               sposerai domani, - disse il Re del Sole, - ora scegli quale vuoi delle tre -. E lo
               fece bendare. Entrò la prima. Lui le toccò le mani e disse: - Questa non mi piace. Il
               Re gli mandò la seconda. Il giovane le toccò le mani e: - Anche questa non mi va.
               Venne la terza. Il giovane s'assicurò che avesse il dito mozzo e disse: - Voglio
               sposare questa qui. Furono fatte le nozze e i due sposi ebbero una stanza per loro
               nel palazzo. A mezzanotte, la sposa gli disse: - Senti, bisogna proprio che ti dica
               che mio padre sta combinando di farti ammazzare. - E noi scappiamo, - disse lui.
               S'alzarono di buon'ora, presero ognuno un cavallo e scapparono. S'alzò anche il Re,
               andò nella stanza degli sposi e non li trovò più. Andò in scuderia e vide che gli
               mancavano i due cavalli più belli. Allora mandò una truppa di soldati di cavalleria a
               inseguire e arrestare i due sposi.</p>
            <p>Mentre gli sposi galoppavano via, la figlia del Re del Sole sentì uno scalpitio
               dietro di loro, si voltò e vide avanzare la truppa di soldati. Si tolse il pettine
               dai capelli e lo conficcò per terra. Il pettine si trasformò in un bosco. E nel bosco
               c'erano <persName type="helper" subtype="citizen" source="#fable22"> un uomo e una donna</persName> che
               sradicavano ciocchi d'albero. I <persName type="hostile" subtype="citizen" source="#fable22">soldati</persName>
               gli chiesero: - Avete visto passare la figlia del Re del Sole con suo marito? E
               l'uomo e la donna risposero: - Noi siamo dietro a strappare i ciocchi; quand'è notte,
               andiamo a casa. E i soldati: - Abbiamo detto se avete veduto passare la figlia del Re
               e suo marito! E quei due: - Sì, quando ne abbiamo riempito un carretto, ce ne
               andiamo. I soldati si stufarono e tornarono indietro. - Li avete trovati? - chiese il
               Re del Sole. - Eravamo già lì per prenderli, - risposero loro, - quando tutt'a un
               tratto ci siamo trovati in un bosco, e c'era un uomo e una donna che rispondevano
               sempre all'incontrario. - Dovevate arrestarli! Erano loro! E i soldati tornarono
               all'inseguimento. Li avevano quasi raggiunti, quando la figlia del Re del Sole
               conficcò di nuovo il pettine in terra, e il pettine si trasformò in un orto, e
               c'erano <persName type="helper" subtype="citizen" source="#fable22"> un uomo e una donna</persName> che
               raccoglievano cicoria e ravanelli. I soldati domandarono: - Avete visto passare la
               figlia del Re con suo marito? - I ravanelli un soldo al mazzo, e la cicoria un
               mezzosoldo. I soldati tornarono a domandare, e quei due tornarono a parlare di
               ravanelli e di cicoria. E la truppa tornò indietro. - Eravamo proprio vicini, -
               dissero al Re, - quando ci siamo trovati in un orto, con un uomo e una donna che
               rispondevano sempre all'incontrario. - Dovevate arrestarli! Erano loro! I soldati,
               galoppa e galoppa, erano di nuovo alle calcagna dei due sposi, quando la ragazza mise
               di nuovo in terra il pettine e loro si videro davanti una chiesa, con <persName
                  type="helper" subtype="citizen" source="#fable22">due sagrestani</persName> che suonavano le campane. E
               i soldati domandarono a loro se avevano visto la figlia del Re del Sole. E i
               sagrestani: - Ora suoniamo la seconda, poi la terza, e poi viene la Messa. E i
               soldati si stufarono. - Dovevate arrestarli! Erano loro! - gridò il Re del Sole, poi
               si stufò anche lui.</p>
         </div>
         <div xml:id="fable23">
            <head>Il linguaggio degli animali<note/></head>
            <span><placeName ref="Mantova">Mantova</placeName></span>
            <p>
               <persName type="villain" subtype="caregiver" source="#fable23"> Un ricco mercante</persName> aveva un figliolo
               a nome <persName type="protagonist" subtype="explorer" source="#fable23">Bobo</persName>, sveglio d'ingegno e
               con gran voglia d'imparare. Il padre lo affidò a un <persName type="helper"
                  subtype="sage" source="#fable23">maestro</persName> assai dotto, perché gl'insegnasse tutte le lingue.
               Finiti gli studi, Bobo tornò a casa e una sera passeggiava col padre pel giardino. Su
               un albero, gridavano i passeri: un cinguettìo da assordare. - Questi passeri mi
               rompono i timpani ogni sera, - disse il mercante tappandosi le orecchie. E Bobo: -
               Volete che vi spieghi cosa stanno dicendo? Il padre lo guardò stupito. - Come vuoi
               sapere cosa dicono i passeri? Sei forse un indovino? - No, ma il maestro m'ha
               insegnato il linguaggio di tutti gli animali. - Oh, li ho spesi bene i miei soldi! -
               disse il padre. - Cosa ha capito quel maestro? Io volevo che t'insegnasse le lingue
               che parlano gli uomini, non quelle delle bestie! - Le lingue degli animali sono più
               difficili, e il maestro ha voluto cominciare da quelle. Il cane correva loro incontro
               abbaiando. E Bobo: - Volete che vi spieghi cosa dice? - No! Lasciami in pace col tuo
               linguaggio da bestie! Poveri soldi miei! Passeggiavano lungo il fossato, e cantavano
               le rane. - Anche le rane ci mancavano a tenermi allegro... - brontolava il padre. -
               Padre, volete che vi spieghi... - cominciò Bobo. - Va' al diavolo tu e chi t'ha
               insegnato!</p>
            <p>E il padre, irato d'aver buttato via i quattrini per educare il figlio, e con l'idea
               che questa sapienza del linguaggio animale fosse una mala arte, chiamò <persName type="helper" subtype="citizen" source="#fable23">due servi</persName> e disse loro cosa dovevano fare
               l'indomani. Alla mattina, Bobo fu svegliato, uno dei servi lo fece montare in
               carrozza e gli si sedette vicino; l'altro, frustò i cavalli e partirono al galoppo.
               Bobo non sapeva nulla di quel viaggio, ma vede che il servitore accanto a lui aveva
               gli occhi tristi e gonfi. - Dove andiamo? - gli chiese. - Perché sei così triste? -
               ma il servitore taceva. Allora i cavalli cominciarono a nitrire, e Bobo capì che
               dicevano: - Triste viaggio è il nostro, portiamo alla morte il padroncino. E l'altro
               rispondeva: - Crudele è stato l'ordine di suo padre. - Dunque, voi avete l'ordine da
               mio padre di portarmi a uccidere? - disse Bobo ai servitori. I servitori trasalirono:
               - Come lo sapete? - chiesero. - Me l'han detto i cavalli, - disse Bobo. - Allora
               uccidetemi subito. Perché farmi penare aspettando? - Noi non abbiamo cuore di farlo,
               - dissero i servitori. - Pensiamo al modo di salvarvi. In quella li raggiunse
               abbaiando il <persName type="helper" subtype="animal" source="#fable23">cane</persName>, che era corso dietro
               la carrozza. E Bobo intese che diceva: - Per salvare il mio padroncino darei la mia
               vita! - Se mio padre è crudele, - disse Bobo, - ci sono pure creature fedeli; voi,
               miei cari servitori, e questo cane che si dice pronto a dar la vita per me. - Allora,
               - dissero i servitori, - uccidiamo il cane, e portiamo il suo cuore al padrone. Voi,
               padroncino, fuggite.</p>
            <p>Bobo abbracciò i servi e il cane fedele e se ne andò alla ventura. Alla sera giunse a
               una cascina e domandò ricovero ai <persName type="helper" subtype="citizen" source="#fable23"
                  >contadini</persName>. Erano seduti a cena, quando dal cortile venne il latrare del
               cane. Bobo stette ad ascoltare alla finestra, poi disse: - Fate presto, mandate a
               letto donne e figli, e voi armatevi fino ai denti e state in guardia. A mezzanotte
               verrà una masnada di malandrini ad assalirvi. I contadini credevano che gli desse di
               volta il cervello. - Ma come lo sapete? Chi ve l'ha detto? - L'ho saputo dal cane che
               latrava per avvertirvi. Povera bestia, se non c'ero io avrebbe sprecato il fiato. Se
               m'ascoltate, siete salvi. I contadini, coi fucili, si misero in agguato dietro una
               siepe. Le mogli e i figli si chiusero in casa. A mezzanotte s'ode un fischio, poi un
               altro, un altro ancora; poi un muoversi di gente. Dalla siepe uscì una scarica di
               piombo. I <persName type="hostile" source="#fable23">ladri</persName> si diedero alla fuga; due restarono
               secchi nel fango, coi coltelli in mano. A Bobo furono fatte grandi feste, e i
               contadini volevano si fermasse con loro, ma lui prese commiato, e continuò il suo
               viaggio. Cammina cammina, a sera arriva a un'altra casa di contadini. È incerto se
               bussare o non bussare, quando sente un gracidare di <persName type="dispatcher"
                  subtype="animal" source="#fable23">rane</persName> nel fosso. Sta ad ascoltare; dicevano: - Dài, passami
               l'ostia! A me! A me! Se non mi lanciate mai l'ostia a me, non gioco più! Tu non la
               prendi e si rompe! L'abbiamo serbata intera per tanti anni! - S'avvicina e guarda: le
               rane giocavano a palla con un'ostia sacra. Bobo si fece il segno della croce. - Sei
               anni, sono, ormai, che è qui nel fosso! - disse una rana. - Da quando la figlia del
               contadino fu tentata dal demonio, e invece di far la comunione nascose in tasca
               l'ostia, e poi ritornando dalla chiesa, la buttò qui nel fosso.</p>
            <p>Bobo bussò alla casa. L'invitarono a cena. Parlando col contadino, apprese che egli
               aveva una <persName type="prize" subtype="innocent" source="#fable23">figlia</persName>, malata da sei anni, ma
               nessun medico sapeva di che malattia, e ormai era in fin di vita. - Sfido! - disse
               Bobo. - È Dio che la punisce. Sei anni fa ha buttato nel fosso l'ostia sacra. Bisogna
               cercare quest'ostia, e poi farla comunicare devotamente; allora guarirà. Il contadino
               trasecolò. - Ma da chi sapete tutte queste cose? - Dalle rane, - disse Bobo. Il
               contadino, pur senza capire, frugò nel fosso, trovò l'ostia, fece comunicare la
               figlia, e lei guarì. Bobo non sapevano come compensarlo, ma lui non volle niente,
               prese commiato, e andò via.</p>
            <p>Un giorno di gran caldo, trovò <persName type="helper" subtype="citizen" source="#fable23">due
                  uomini</persName> che riposavano all'ombra d'un castagno. Si sdraiò accanto a loro e
               chiese di far loro compagnia. Presero a discorrere: - Dove andate, voi due? - A Roma,
               andiamo. Non sapete che è morto il Papa e si elegge il Papa nuovo? Intanto, sui rami
               del castagno venne a posarsi un volo di passeri. - Anche questi passeri stanno
               andando a Roma, - disse Bobo. - E come lo sapete? - chiesero quei due. - Capisco il
               loro linguaggio, - disse Bobo. Tese l'orecchio, e poi: - Sapete cosa dicono? - Cosa?
               - Dicono che sarà eletto Papa uno di noi tre. A quel tempo, per eleggere il Papa si
               lasciava libera una colomba che volasse nella piazza di San Pietro piena di gente.
               L'uomo sul cui capo si sarebbe posata la colomba, doveva essere eletto Papa. I tre
               arrivarono nella piazza gremita e si cacciarono in mezzo alla folla. La colomba volò,
               volò, e si posò sulla testa di Bobo. In mezzo a canti e grida d'allegrezza fu issato
               sopra un trono e vestito d'abiti preziosi. S'alzò per benedire e nel silenzio che
               s'era fatto nella piazza s'udì un grido. Un vecchio era caduto a terra come morto.
               Accorse il nuovo Papa e nel vecchio riconobbe suo padre. Il rimorso l'aveva ucciso e
               fece appena in tempo a chiedere perdono al figlio, per spirare poi tra le sue
               braccia. Bobo gli perdonò, e fu uno dei migliori papi che ebbe mai la Chiesa.</p>
         </div>
         <div xml:id="fable24">
            <head>Le tre casette <note/></head>
            <span><placeName ref="Mantova">Mantova</placeName></span>
            <p><persName type="dispatcher" subtype="caregiver" source="#fable24"> Una povera donna</persName> morendo chiamò
               le tre figliole e così parlò: - Figlie mie, fra poco sarò morta e voi rimarrete sole
               al mondo. Quando non ci sarò più fate così: andate dai vostri zii e fatevi costruire
               una casetta per ciascuna. Vogliatevi bene. Addio -. E spirò. Le tre ragazze uscirono
               piangendo. Si misero per via e incontrarono un loro zio,<persName type="helper"
                  subtype="citizen" source="#fable24"> stuoiaio</persName>. Disse <persName type="protagonist" source="#fable"
               >Caterina</persName>, la più grande: - Zio, nostra mamma è morta; voi che siete così
               buono, fatemi una casetta di stuoie. E lo zio stuoiaio le fece la casetta di stuoie.
               Le altre due sorelle andarono innanzi e incontrarono un loro zio, <persName type="helper"
                  subtype="citizen" source="#fable24">falegname</persName>. Disse <persName type="protagonist" source="#fable">Giulia</persName>,
               la seconda: - Zio, nostra mamma è morta; voi che siete così buono, fatemi una casetta
               di legno. E lo zio falegname le fece la casetta di legno.</p>
            <p>Rimase solo <persName type="protagonist" subtype="sage" source="#fable24">Marietta</persName>, la più piccina,
               e continuando la sua via s'imbatté in un suo zio, <persName type="helper"
                  subtype="citizen" source="#fable24">fabbro</persName>. - Zio, - gli disse, - la mamma è morta; voi che
               siete così buono, fatemi una casetta di ferro. E lo zio fabbro le fece la casetta di
               ferro. In sulla sera venne il <persName type="villain" subtype="animal" source="#fable24">lupo</persName>. Andò
               alla casetta di Caterina e picchiò all'uscio. Caterina chiese: - Chi è? - Sono un
               povero pulcino, tutto bagnato; aprimi per carità. - Vattene; sei il lupo e mi vuoi
               mangiare.</p>
            <p>Il lupo diede una spinta alle stuoie, entrò e si mangiò Caterina in un boccone. Il
               giorno dopo le due sorelle andarono a far visita a Caterina. Trovarono le stuoie
               sfondate, e la casetta vuota. - Oh, poverette noi! - dissero. - Di certo la nostra
               sorella maggiore l'ha mangiata il lupo. Verso sera tornò il lupo e andò alla casetta
               della Giulia. Bussò, e lei: - Chi è? - Sono un pulcino smarrito, dammi asilo per
               pietà. - No, sei il lupo, e mi vorresti mangiare come mia sorella. Il lupo diede una
               spinta alla casetta di legno, spalancò l'uscio, e della Giulia ne fece un
               boccone.</p>
            <p>Al mattino la Marietta va a far visita alla Giulia, non la trova e dice tra sé: "Il
               lupo me l'ha mangiata! Povera me, sono rimasta sola a questo mondo". In sul far della
               notte il lupo venne alla casetta della Marietta. - Chi è? - Sono un povero pulcino
               intirizzito, ti prego, lasciami entrare. - Vattene che sei il lupo e come hai
               mangiato le mie sorelle vorresti mangiare me. Il lupo dà uno spintone all'uscio, ma
               l'uscio era di ferro come tutta la casa e il lupo si ruppe una spalla. Urlando dal
               dolore corse dal fabbro.</p>
            <p> - Aggiustami la spalla, - gli disse. - Io aggiusto il ferro, non le ossa, - disse il
               fabbro. - Ma io le ossa me le son rotte col ferro, quindi sei tu che me le devi
               aggiustare, - disse il lupo. Allora il fabbro prese il martello e i chiodi e gli
               aggiustò la spalla. Il lupo tornò da Marietta e si mise a parlarle vicino all'uscio
               chiuso: - Senti, Mariettina, per colpa tua mi son rotto una spalla, ma ti voglio bene
               lo stesso. Se domattina vieni con me, andiamo per ceci in un campo qua vicino. La
               Marietta rispose: - Sì, sì. Vienmi a prendere, - ma, furba com'era, aveva capito che
               il lupo voleva solo farla uscir di casa per mangiarsela. Perciò l'indomani si alzò
               prima che facesse giorno, andò al campo dei ceci e ne raccolse una grembiulata. Tornò
               a casa, mise a cuocere i ceci e gettò le bucce dalla finestra. Alle nove venne il
               lupo. - Mariettina bella, vieni con me per ceci. - No, che non ci vengo, balordo: i
               ceci li ho già raccolti, guarda sotto la finestra e vedrai le bucce, annusa il fumo
               che viene dal camino e sentirai l'odore, e a te non resta che leccarti le labbra. Il
               lupo era fuori di sé dalla stizza, ma disse: - Fa niente, domattina ti vengo a
               prendere alle nove e andremo per lupini. - Sì, sì, - disse Marietta, - alle nove
               t'aspetto.</p>
            <p>Invece anche stavolta s'alzò per tempo, andò al campo di lupini, ne colse una
               grembiulata e li portò a casa a cuocere. Quando venne il lupo a prenderla, gli mostrò
               le bucce fuor dalla finestra. Il lupo tra sé giurava vendetta, ma a lei disse: - Ah,
               birichina, me l'hai fatta! E sì che io ti voglio tanto bene! Domani, vedi, dovresti
               venire con me in un campo che so io. Ci sono delle zucche che sono una meraviglia, e
               ne faremo una scorpacciata. - Sì, che ci verrò, - disse la Marietta. Al mattino,
               corse al campo delle zucche prima di giorno, ma questa volta il lupo non aspettò le
               nove; e corse anche lui al campo delle zucche per mangiarsi la Marietta in un
               boccone. Appena la Marietta vide il lupo da lontano, non sapendo dove scappare, fece
               un buco in una grossa zucca e ci si appiattò dentro. Il lupo, che sentiva odor di
               cristiano, annusa tra le zucche, gira e rigira e non la trova. Allora pensò: "Sarà
               già tornata a casa. Me ne farò una scorpacciata di zucche io da solo", e cominciò a
               mangiar zucche a crepapelle.</p>
            <p>La Marietta tremava sentendo il lupo che si avvicinava alla sua zucca, pensando che
               l'avrebbe mangiata con lei dentro. Ma quando arrivò alla zucca di Marietta il lupo
               era ormai sazio. - Questa qui che è così grossa, - disse, - voglio portarla in regalo
               alla Marietta per farmela amica -. Addentò la zucca e reggendola coi denti, galoppò
               alla casetta di ferro e la buttò dentro la finestra. - Mariettina mia! - disse. -
               Guarda che bel regalo che t'ho portato. La Mariettina, ormai al sicuro in casa sua,
               sgusciò fuori dalla zucca, chiuse la finestra, e dietro i vetri fece le corna al
               lupo. - Grazie, amico lupo, - gli disse, - io ero nascosta nella zucca e tu m'hai
               portata fino a casa. Il lupo, a sentir questo, sbatteva la testa contro le pietre. La
               sera nevicava. La Marietta si scaldava al focolare, quando sentì un rumore giù per la
               canna del camino. "Questo è il lupo che viene a mangiarmi", pensò. Prese un paiolo
               d'acqua e lo mise sul fuoco a bollire. Piano piano, piano piano, il lupo scende per
               il camino, spicca un salto credendo di saltare addosso alla ragazza e invece casca
               nell'acqua bollente e resta cotto. Così la scaltra Marietta si liberò dal nemico e
               visse tranquilla per tutta la sua vita.</p>
         </div>
         <div xml:id="fable25">
            <head>Il contadino astrologo<note/></head>
            <span><placeName ref="Mantova"> Mantova </placeName></span>
            <p>Un <persName type="dispatcher" subtype="sovereign" source="#fable25">Re</persName> aveva perduto un anello
               prezioso. Cerca qua, cerca là, non si trova. Mise fuori un bando che se un astrologo
               gli sa dire dov'è, lo fa ricco per tutta la vita. C'era un contadino senza un soldo,
               che non sapeva né leggere né scrivere, e si chiamava <persName type="protagonist"
                  subtype="jester" source="#fable25">Gàmbara</persName>. "Sarà tanto difficile far l'astrologo? - si
               disse. - Mi ci voglio provare". E andò dal Re. Il Re lo prese in parola, e lo chiuse
               a studiare in una stanza. Nella stanza c'era solo un letto e un tavolo con un gran
               libraccio d'astrologia, e penna carta e calamaio. Gàmbara si sedette al tavolo e
               cominciò a scartabellare il libro senza capirci niente e a farci dei segni con la
               penna. Siccome non sapeva scrivere, venivano fuori dei segni ben strani, e i servi
               che entravano due volte al giorno a portargli da mangiare, si fecero l'idea che fosse
               un astrologo molto sapiente.</p>
            <p>Questi <persName type="villain" subtype="citizen" source="#fable25">servi</persName> erano stati loro a rubare
               l'anello, e con la coscienza sporca che avevano, quelle occhiatacce che loro
               rivolgeva Gàmbara ogni volta che entravano, per darsi aria d'uomo d'autorità,
               parevano loro occhiate di sospetto. Cominciarono ad aver paura d'essere scoperti, e
               non la finivano più con le riverenze, le attenzioni: "Sì, signor astrologo! Comandi,
               signor astrologo!" Gàmbara, che astrologo non era, ma contadino, e perciò malizioso,
               subito aveva pensato che i servi dovessero saperne qualcosa dell'anello. E pensò di
               farli cascare in un inganno.</p>
            <p>Un giorno, all'ora in cui gli portavano il pranzo, si nascose sotto il letto. Entrò
               il primo dei servi e non vide nessuno. Di sotto il letto, Gàmbara disse forte: - E
               uno! - il servo lasciò il piatto e si ritirò spaventato. Entrò il secondo servo, e
               sentì quella voce che pareva venisse di sottoterra: - E due! - e scappò via anche
               lui. Entrò il terzo: - E tre! I servi si consultarono: - Ormai siamo scoperti, se
               l'astrologo ci accusa al Re, siamo spacciati. Così decisero d'andare dall'astrologo e
               confessargli il furto. - Noi siamo povera gente, - gli fecero, - e se dite al Re quel
               che avete scoperto, siamo perduti. Eccovi questa borsa d'oro: vi preghiamo di non
               tradirci.</p>
            <p>Gàmbara prese la borsa e disse: - Io non vi tradirò, però voi fate quel che vi dico.
               Prendete l'anello e fatelo inghiottire a quel tacchino che c'è laggiù in cortile. Poi
               lasciate fare a me. Il giorno dopo Gàmbara si presentò al Re e gli disse che dopo
               lunghi studi era riuscito a sapere dov'era l'anello. - E dov'è? - L'ha inghiottito un
               tacchino. Fu sventrato il tacchino e si trovò l'anello. Il Re colmò di ricchezze
               l'astrologo e diede un pranzo in suo onore, con tutti i Conti, i Marchesi, i Baroni e
               i Grandi del Regno. Tra le tante pietanze fu portato in tavola un piatto di gamberi.
               Bisogna sapere che in quel paese non si conoscevano i gamberi, e quella era la prima
               volta che se ne vedevano, regalo d'un Re d'altro paese. - Tu che sei astrologo, -
               disse il Re al contadino, - dovresti sapermi dire come si chiamano questi che sono
               qui nel piatto. Il poveretto di bestie così non ne aveva mai viste né sentite
               nominare. E disse tra sé, a mezza voce: - Ah, Gàmbara, Gàmbara. Sei finito male. -
               Bravo! - disse il Re, che non sapeva il vero nome del contadino. - Hai indovinato:
               quello è il nome: gamberi! Sei il più grande astrologo del mondo.</p>
         </div>
         <div xml:id="fable26">
            <head>Il lupo e le tre ragazze <note/></head>
            <span><placeName ref="Lagodigarda">Lago di Garda</placeName></span>
            <p>C'era <persName type="protagonist" source="#fable26">tre sorelle</persName>, a lavorare in un paese. Gli venne
               la notizia che la loro <persName type="dispatcher" subtype="caregiver" source="#fable26">mamma</persName>, che
               abitava a Borgoforte, stava mal da morte. Allora la sorella
               maggiore si preparò due sporte con dentro quattro fiaschi e quattro torte e partì per
               Borgoforte. Per strada trovò il <persName type="villain" subtype="animal" source="#fable26">lupo</persName> che
               le disse: - Dove corri così forte? - Da mia mamma a Borgoforte, che le è preso mal da
               morte. - Cosa porti in quelle sporte? - Quattro fiaschi e quattro torte. - Dàlle a me
               se no, alle corte, ch'io ti mangi è la tua sorte. La ragazza diede tutto al lupo, e
               tornò dalle sorelle a gambe levate. Allora la seconda riempì la sporta lei e partì
               per Borgoforte. Trovò il lupo. - Dove corri così forte? - Da mia mamma a Borgoforte,
               che le è preso mal da morte. - Cosa porti in quelle sporte? - Quattro fiaschi e
               quattro torte. - Dàlle a me se no, alle corte, ch'io ti mangi è la tua sorte. Anche
               la seconda sorella vuotò le sporte e tornò via di corsa. Allora la più piccola disse:
               - Adesso ci vado un po' io, - preparò le sporte e partì. Trovò il lupo.</p>
            <p>- Dove corri così forte? - Da mia mamma a Borgoforte, che le è preso il mal da morte.
               - Cosa porti in quelle sporte? - Quattro fiaschi e quattro torte. - Dàlle a me se no,
               alla corte, ch'io ti mangi è la tua sorte. Allora <persName type="protagonist"
                  subtype="creator" source="#fable26">la più piccola</persName> prese una torta e la buttò al lupo che
               stava a bocca aperta. Era una torta che lei aveva preparato prima apposta, con dentro
               tanti chiodi. Il lupo la prese al volo e la morse e si punse tutto il palato. Sputò
               la torta, fece un balzo indietro, e scappò dicendo alla bambina: - Me la pagherai! Di
               corsa, per certe scorciatoie che sapeva solo lui, il lupo arrivò a Borgoforte prima
               della bambina. Entrò in casa della madre ammalata, la mangiò in un boccone, e si mise
               a letto al suo posto. Arrivò la bambina, vide la mamma che faceva appena capolino
               dalle lenzuola, e le disse: - Come sei diventata nera, mamma! - Sono stati tutti i
               mali che ho avuto, bambina, - disse il lupo. - Come t'è venuta la testa grossa,
               mamma! - Sono stati tutti i pensieri che ho avuto, bambina. - Lascia che t'abbracci,
               mamma, - disse la bambina e il lupo, ahm!, se la mangiò in un boccone. Inghiottita
               che ebbe la bambina, il lupo scappò fuori. Ma appena sulla via i <persName type="helper"
                  subtype="citizen" source="#fable26">paesani</persName>, a vedere un lupo uscire da una casa, gli si
               misero dietro con forche e badili, gli chiusero tutte le strade e l'ammazzarono. Gli
               tagliarono subito la pancia e ne uscirono madre e figlia ancora vive. La mamma guarì
               e la bambina tornò dalle sorelle a dire: - Avete visto che io ce l'ho fatta!</p>
         </div>
         <div xml:id="fable27">
            <head>Il paese dove non si muore mai<note/></head>
            <span><placeName ref="Verona">Verona</placeName></span>
            <p>Un giorno, <persName type="protagonist" subtype="rebel" source="#fable27">un giovane</persName> disse: - A me
               questa storia che tutti devono morire mi piace poco: voglio andare a cercare il paese
               dove non si muore mai. Saluta padre, madre, zii e cugini, e parte. Cammina giorni,
               cammina mesi, e a tutti quelli che incontrava domandava se sapevano insegnargli il
               posto dove non si muore mai: ma nessuno lo sapeva. Un giorno incontrò un <persName type="dispatcher" subtype="sage" source="#fable27">vecchio con una barba bianca fino al
               petto</persName>, che spingeva una carriola carica di pietre. Gli domandò: - Sapete
               insegnarmi dov'è il posto in cui non si muore mai? - Non vuoi morire? Stattene con
               me. Finché non ho finito di trasportare con la mia carriola tutta quella montagna a
               pietra a pietra, non morirai. - E quanto tempo ci metterete a spianarla? - Cent'anni,
               ci metterò. - E poi dovrò morire? - E sì. - No, non è questo il posto per me: voglio
               andare in un posto dove non si muoia mai.</p>
            <p>Saluta il vecchio e tira dritto. Cammina cammina, e arriva a un bosco così grande che
               pareva senza fine. C'era un <persName type="dispatcher" subtype="sage" source="#fable27">vecchio con la
                  barba fino all'ombelico</persName>, che con una roncola tagliava rami. Il giovane gli
               domandò: - Per piacere, un posto dove non si muoia mai, me lo sapete dire? - Sta' con
               me, - gli disse il vecchio. - Se prima non ho tagliato tutto il bosco con la mia
               roncola, non morirai. - E quanto ci vorrà? - Mah! Duecento anni. - E dopo dovrò
               morire lo stesso? - Sicuro. Non ti basta? - No, non è questo il posto per me: vado in
               cerca d'un posto dove non si muoia mai.</p>
            <p> Si salutarono, e il giovane andò avanti. Dopo qualche mese, arrivò in riva al mare.
               C'era un <persName type="dispatcher" subtype="sage" source="#fable27">vecchio con la barba fino ai
                  ginocchi</persName>, che guardava un'anatra bere l'acqua del mare. - Per piacere, lo
               sapete un posto dove non si muore mai? - Se hai paura di morire, sta' con me. Guarda:
               finché questa anatra non avrà asciugato questo mare col suo becco, non morirai. - E
               quanto tempo ci vorrà? - A occhio e croce, un trecento anni. - E dopo bisognerà che
               muoia? - E come vuoi fare? Quanti anni ancora vorresti scampartela? - No: neanche
               questo posto fa per me; devo andare là dove non si muore mai.</p>
            <p>Si rimise per via. Una sera, arrivò a un magnifico palazzo. Bussò, e gli aperse un
                  <persName type="dispatcher" subtype="sage" source="#fable27">vecchio con la barba fino ai piedi</persName>:
               - Cosa volete, bravo giovane? - Vado in cerca del posto dove non si muore mai. -
               Bravo, capiti bene. È questo il posto dove non si muore mai. Finché starai qui con
               me, sarai sicuro di non morire. - Finalmente! Ne ho fatto di giri! Questo è proprio
               il posto che cercavo! Ma lei, poi, è contento che stia qui? - Ma sì, contentone,
               anzi: mi fai compagnia. Così il giovane si stabilì nel palazzo con quel vecchio, e
               faceva vita da signore. Passavano gli anni che nessuno se n'accorgeva: anni, anni,
               anni. Un giorno il giovane disse al vecchio: - Perbacco, qua con lei ci sto proprio
               bene, ma avrei voglia d'andare a vedere un po' cosa ne è dei miei parenti. - Ma che
               parenti vuoi andare a vedere? A quest'ora sono morti tutti da un bel pezzo. - Be',
               cosa vuole che le dica? Ho voglia d'andare a vedere i miei posti, e chissà che non
               incontri i figli dei figli dei miei parenti. - Se proprio ci hai quest'idea in testa,
               t'insegnerò come devi fare. Va' in stalla, prendi il mio cavallo bianco, che ha la
               virtù di andare come il vento, ma ricordati di non scendere mai di sella, per nessuna
               ragione, perché se scendi muori subito. - Stia tranquillo che non smonto: ho troppa
               paura di morire!</p>
            <p>Andò alla stalla, tirò fuori il cavallo bianco, montò in sella, e via come il vento.
               Passa nel posto in cui aveva incontrato il vecchio con l'anatra: dove prima era il
               mare ora si estendeva una gran prateria. Da una parte c'era un mucchio d'ossa: erano
               le ossa del vecchio. "Guarda un po', - si disse il giovane, - ho fatto bene a tirare
               dritto; se stavo con quello là a quest'ora ero morto anch'io!" Continuò la sua
               strada. Dov'era quel gran bosco che un vecchio doveva tagliare con la roncola, ora
               era nudo e pelato: non si vedeva più neanche un albero. "Anche con questo qui, -
               pensò il giovane, - sarei bell'e morto da un pezzo!" Passò dal posto dov'era quella
               gran montagna che un vecchio doveva portar via pietra per pietra: adesso c'era una
               pianura piatta come un biliardo. - Altro che morto, sarei, con questo qui!</p>
            <p>Va e va arriva al suo paese, ma era tanto cambiato che non lo riconosceva più. Cerca
               casa sua, ma non c'è neanche più la strada. Domanda dei suoi, ma il suo cognome
               nessuno l'aveva mai inteso. Ci restò male. "Tanto vale che torni indietro subito", si
               disse. Girò il cavallo, e prese la via del ritorno. Non era nemmeno a mezza strada
               che incontrò un <persName type="dispatcher" subtype="citizen" source="#fable27">carrettiere</persName>, che
               conduceva un carro carico di scarpe vecchie, tirato da un bue. - Signore, mi faccia
               la carità! - disse il carrettiere. - Scenda un momento, e m'aiuti ad alzare questa
               ruota, che m'è andata giù dalla carreggiata. - Ho fretta, non posso scendere di
               sella, - disse il giovane. - Mi faccia questa grazia, vede che sono solo, ora viene
               sera... Il giovane si lasciò impietosire, e smontò. Aveva ancora un piede sulla
               staffa e un piede già in terra, quando il carrettiere l'abbrancò per un braccio e
               disse: - Ah! finalmente t'ho preso! Sai chi sono? Son la <addName>carrettiere<persName
                     type="villain" subtype="sovereign" source="#fable27">Morte</persName></addName>! Vedi tutte quelle
               scarpe sfondate lì nel carro? Sono tutte quelle che m'hai fatto consumare per
               correrti dietro. Adesso ci sei cascato! Tutti dovrete finire nelle mie mani, non c'è
               scampo! E al povero giovane toccò di morire anche lui.</p>
         </div>
         <div xml:id="fable28">
            <!-- da fare -->
            <head>28. Il devoto di San Giuseppe<note/></head>
            <span><placeName ref="Verona">Verona</placeName></span>
            <p> C'era uno che era <persName type="protagonist" subtype="citizen" source="#fable28">devoto di San Giuseppe</persName> e basta. A San Giuseppe diceva tutte le
               orazioni, a San Giuseppe accendeva il cero, per San Giuseppe faceva le elemosine,
               insomma non vedeva altro che San Giuseppe. Viene il giorno che muore e si presenta a
               <persName type="villain" subtype="sage" source="#fable28">San Pietro</persName>.</p>
            <p>San Pietro non voleva riceverlo, perché tutto quel che aveva fatto di
               buono nella vita era stato di pregare per San Giuseppe. Di buone azioni, niente; e il
               Signore, la Madonna e gli altri Santi, come se per lui non esistessero. - Giacché
               sono venuto fin qua, - disse il devoto di San Giuseppe, - lasciate almeno che lo
               veda. E San Pietro mandò a chiamare <persName type="helper" subtype="sage" source="#fable28">San Giuseppe</persName>.</p>
            <p>San Giuseppe venne e appena vide quel suo devoto, fece: - Ma bravo, sono proprio contento di averti con noi. Vieni,
               vieni dentro. - Non posso; c'è quello là che non vuole. - E perché? - Perché dice che
               ho pregato solo voi, e non gli altri Santi. - Ah, figuriamoci, cos'importa, vieni
               dentro lo stesso. Ma San Pietro si ostinò che non lo voleva. Ne nacque un gran
               battibecco e alla fine San Giuseppe disse a San Pietro: - Oh, insomma, o lo lasci
               entrare, o io mi prendo su mia moglie e il mio bambino e vado a impiantare il
               Paradiso da un'altra parte.</p>
            <p>Sua moglie era la Madonna, il suo bambino era Nostro
               Signore. San Pietro pensò meglio di cedere e di lasciare entrare il devoto di San
               Giuseppe.</p>
         </div>
         <div xml:id="fable29">
            <head>Le tre vecchie<note/></head>
            <span><placeName ref="Venezia">Venezia</placeName></span>
            <p>C'era una volta <persName type="protagonist" subtype="creator" source="#fable29">tre sorelle</persName>,
               giovani tutte e tre: una aveva sessantasette anni, l'altra settantacinque e la terza
               novantaquattro. Dunque queste ragazze avevano una casa con un bel terrazzino, e
               questo terrazzino in mezzo aveva un buco, per vedere la gente che passava in strada.
               Quella di novantaquattro anni vide passare un bel giovane; subito, prese il suo
               fazzolettino più fino e profumato e mentre il giovane passava sotto il terrazzino lo
               lasciò cadere.<persName type="prize" subtype="lover" source="#fable29">Il giovane</persName> raccolse il
               fazzolettino, sentì quell'odore soave e pensò: "Dev'essere d'una bellissima
               fanciulla". Fece qualche passo, poi tornò indietro, e suonò la campanella di quella
               casa. Venne ad aprire una delle tre sorelle, e il giovane le chiese: - Per piacere,
               ci sarebbe una ragazza in questo palazzo?</p>
            <p> - Signorsì, e non una sola! - Mi faccia un piacere: io vorrei vedere quella che ha
               perduto questo fazzoletto. - No, sa, non è permesso, - rispose quella, - in questo
               palazzo si usa che fin che una non è sposata, non la si può vedere. Il giovane s'era
               già tanto montato la testa immaginandosi la bellezza di questa ragazza, che disse: -
               Tanto è, tanto basta. La sposerò anche senza vederla. Ora andrò da mia madre a dirle
               che ho trovato una bellissima giovane e la voglio sposare. Andò a casa, e raccontò
               tutto a sua <persName type="helper" subtype="sage" source="#fable29">madre</persName>, che gli disse: - Caro
               figlio, sta' attento a quel che fai, ché non t'abbiano a ingannare. Prima di fare una
               cosa così bisogna pensarci bene. E lui: - Tanto è, tanto basta. Parola di Re non
               torna più indietro -. Perché quel giovane era un Re. Torna a casa della sposa, suona
               il campanello e va su. Viene la solita vecchia e lui domanda: - In grazia, lei è sua
               nonna? - E già, e già: sua nonna. - Dato che è sua nonna, mi faccia questo piacere:
               mi mostri almeno un dito di quella ragazza. - Per ora no. Bisogna che venga
               domani.</p>
            <p>Il giovane salutò e andò via. Appena egli fu uscito, le vecchie fabbricarono un dito
               finto, con un dito di guanto e un'unghia posticcia. Intanto lui dal desiderio di
               vedere questo dito, non riuscì a dormire la notte. Venne giorno, si vestì, corse alla
               casa. - Padrona, - disse alla vecchia, - son qui: sono venuto per vedere quel dito
               della mia sposa. - Sì, sì, - disse lei, - subito, subito. Lo vedrà per questo buco
               della porta. E la sposa mise fuori il finto dito dalla toppa. Il giovane vide che era
               un bellissimo dito; gli diede un bacio e gli mise un anello di diamanti. Poi,
               innamorato furioso, disse alla vecchia: - Lei sa, nonna, che io voglio sposare al più
               presto, non posso più aspettare. E lei: - Anche domani, se vuole. - Bene! E io sposo
               domani, parola di Re.</p>
            <p>Ricchi com'erano, potevano far apparecchiare le nozze da un giorno all'altro, tanto
               non gli mancava niente; e il giorno dopo la sposa si preparava aiutata dalle due
               sorelline. Arrivò il Re e disse: - Nonna, son qua. - Aspetti qua un momento, che ora
               gliela accompagniamo. E le due vecchie vennero tenendo sottobraccio la terza, coperta
               da sette veli. - Si ricordi bene, - dissero allo sposo, - che finché non sarete nella
               camera nuziale, non è permesso vederla. Andarono in chiesa e si sposarono. Poi il Re
               voleva che si andasse a pranzo, ma le vecchie non permisero. - Sa, la sposa a queste
               cose non è abituata -. E il Re dovette tacere. Non vedeva l'ora che venisse la sera,
               per restare solo con la sposa. Ma le vecchie accompagnarono la sposa in camera e non
               lo lasciarono entrare perché avevano da spogliarla e da metterla a letto. Finalmente
               lui entrò, sempre con le due vecchie dietro, e la sposa era sotto le coperte. Lui si
               spogliò e le vecchie se ne andarono portandogli via il lume. Ma lui s'era portato in
               tasca una candela, l'accese e chi si trovò davanti? Una vecchia decrepita e grinzosa!
               Dapprima restò immobile e senza parola dallo spavento; poi gli pigliò una rabbia, una
               rabbia, che afferrò la sposa di violenza, la sollevò, e la fece volar dalla finestra.
               Sotto la finestra c'era il pergolato d'una vigna. La vecchia sfondò il pergolato e
               rimase appesa a un palo per un lembo della camicia da notte. Quella notte <persName type="helper" subtype="magician" source="#fable29">tre Fate</persName> andavano a passeggio pei
               giardini: passando sotto il pergolato videro la vecchia penzoloni. A quello
               spettacolo inatteso, tutte e tre le Fate scoppiarono a ridere, a ridere, a ridere,
               che alla fine le dolevano i fianchi. Ma quando ebbero riso ben bene, una di loro
               disse: - Adesso che abbiamo tanto riso alle sue spalle, bisogna che le diamo una
               ricompensa. E una delle Fate fece: - Certo che gliela diamo. Comando, comando, che tu
               diventi la più bella giovane che si possa vedere con due occhi. - Comando, comando, -
               disse un'altra Fata, - che tu abbia un bellissimo sposo che t'ami e ti voglia bene. -
               Comando, comando, - disse la terza, - che tu sia una gran signora per tutta la vita.
               E le tre Fate se ne andarono.</p>
            <p>Appena venne giorno, il Re si svegliò e si ricordò tutto. A sincerarsi che non fosse
               stato tutto un brutto sogno, aperse le finestre per vedere quel mostro che aveva
               buttato giù la sera prima. Ed ecco che vede, posata sul pergolato della vigna, una
                     <addName>vecchia<persName type="protagonist" subtype="lover" source="#fable29">bellissima
                     giovane</persName></addName>. Si mise le mani nei capelli. - Povero me, cos'ho
               fatto! - Non sapeva come fare a tirarla su; alla fine prese un lenzuolo dal letto,
               gliene lanciò un capo perché s'aggrappasse, e la tirò su nella stanza. E quando
               l'ebbe vicina, felice e insieme pieno di rimorso, cominciò a chiederle perdono. La
               sposa gli perdonò e così stettero in buona compagnia. Dopo un po' si sentì bussare. -
               È la nonna, - disse il Re. - Avanti, avanti! La vecchia entrò e vide nel letto, al
               posto della sorella di novantaquattro anni, quella bellissima giovane. E questa
               bellissima giovane, come niente fosse, le disse: - <persName type="protagonist"
                  subtype="innocent" source="#fable29">Clementina</persName>, portami il caffè. La vecchia si mise una
               mano sulla bocca per soffocare un grido di stupore; fece finta di niente, e le portò
               il caffè. Ma appena il Re se ne uscì per i suoi affari, corse dalla sposa e le
               chiese: - Ma com'è, com'è che sei diventata così giovane? E la sposa: - Zitta, zitta,
               per carità! Sapessi cos'ho fatto! Mi sono fatta piallare! - Piallare! Dimmi, dimmi!
               Da chi? Che mi voglio far piallare anch'io. - Dal falegname! La vecchia corse giù dal
               falegname. - Falegname, me la date una piallata? E <persName type="helper"
                  subtype="citizen" source="#fable29">il falegname</persName>: - Oh, perbacco: va bene che lei è secca
               come un asse, ma se la piallo va all'altro mondo. - Non stateci a pensare, voi. - E
               come: non ci penso? E quando l'avrò ammazzata? - Non stateci a pensare, ho detto. Vi
               do un tallero. Quando sentì dire "tallero" il falegname cambiò idea. Prese il tallero
               e disse: - Si stenda qui sul banco che di piallate gliene do quante ne vuole, - e
               cominciò a piallare una ganascia. La vecchia lanciò un urlo. - E com'è? Se grida, non
               se ne fa niente. Lei si voltò dall'altra parte, e il falegname le piallò l'altra
               ganascia. La vecchia non gridò più: era già morta stecchita. Dell'altra non s'è mai
               saputo che fine abbia fatto. Se sia annegata, scannata, morta nel suo letto o chissà
               dove: non s'è riuscito a sapere. E la sposa restò sola in casa col giovane Re, e sono
               stati sempre felici.</p>
         </div>
         <div xml:id="fable30">
            <head>Il principe granchio<note/></head>
            <span><placeName ref="Venezia">Venezia</placeName></span>
            <p>Una volta c'era un <persName type="dispatcher" subtype="citizen" source="#fable30">pescatore</persName> che non
               riusciva mai a pescare abbastanza da comprare la polenta per la sua famigliola. Un
               giorno, tirando le reti, sentì un peso da non poterlo sollevare, tira e tira ed era
               un granchio così grosso che non bastavano due occhi per vederlo tutto. - Oh, che
               pesca ho fatto, stavolta! Potessi comprarmici la polenta per i miei bambini! Tornò a
               casa col granchio in spalla, e disse alla moglie di mettere la pentola al fuoco che
               sarebbe tornato con la polenta. E andò a portare il granchio al palazzo del <persName type="dispatcher" subtype="caregiver" source="#fable30">Re</persName>. - Sacra Maestà, - disse al Re, -
               sono venuto a vedere se mi fa la grazia di comprarmi questo granchio. Mia moglie ha
               messo la pentola al fuoco ma non ho i soldi per comprare la polenta. Rispose il Re: -
               Ma cosa vuoi che me ne faccia di un granchio? Non puoi andarlo a vendere a qualcun
               altro? In quel momento entrò la figlia del Re: - Oh che bel granchio, che bel
               granchio! Papà mio, compramelo, compramelo, ti prego. Lo metteremo nella peschiera
               insieme con i cefali e le orate.</p>
            <p>Questa figlia del Re aveva la passione dei pesci e se ne stava delle ore seduta
               sull'orlo della peschiera in giardino, a guardare i cefali e le orate che nuotavano.
               Il padre non vedeva che per i suoi occhi e la contentò. Il pescatore mise il granchio
               nella peschiera e ricevette una borsa di monete d'oro che bastava a dar polenta per
               un mese ai suoi figlioli. La <persName type="protagonist" subtype="innocent" source="#fable30"
                  >Principessa</persName> non si stancava mai di guardare quel granchio e non
               s'allontanava mai dalla peschiera. Aveva imparato tutto di lui, delle abitudini che
               aveva, e sapeva anche che da mezzogiorno alle tre spariva e non si sapeva dove
               andasse. Un giorno la figlia del Re era lì a contemplare il suo <persName type="prize"
                  subtype="animal" source="#fable30">granchio</persName>, quando sentì suonare la campanella. S'affacciò
               al balcone e c'era un povero vagabondo che chiedeva la carità. Gli buttò una borsa di
               monete d'oro, ma il vagabondo non fu lesto a prenderla al volo e gli cadde in un
               fosso. Il vagabondo scese nel fosso per cercarla, si cacciò sott'acqua e si mise a
               nuotare. Il fosso comunicava con la peschiera del Re attraverso un canale sotterraneo
               che continuava fino a chissà dove. Seguitando a nuotare sott'acqua, il vagabondo si
               trovò in una bella vasca, in mezzo a una gran sala sotterranea tappezzata di
               tendaggi, e con una tavola imbandita. Il <persName type="helper" subtype="citizen" source="#fable30"
                  >vagabondo</persName> uscì dalla vasca e si nascose dietro i tendaggi. A mezzogiorno
               in punto, nel mezzo della vasca spuntò fuori dall'acqua una Fata seduta sulla schiena
               d'un granchio. La Fata e il granchio saltarono nella sala, la <persName type="villain"
                  subtype="magician" source="#fable30">Fata</persName> toccò il granchio con la sua bacchetta, e dalla
               scorza del granchio uscì fuori un <addName>granchio<persName type="prize" subtype="lover" source="#fable30"
                     >bel giovane</persName></addName>. Il giovane si sedette a tavola, la Fata batté la
               bacchetta, e nei piatti comparvero le vivande e nelle bottiglie il vino. Quando il
               giovane ebbe mangiato e bevuto, tornò nella scorza di granchio, la Fata lo toccò con
               la bacchetta e il granchio la riprese in groppa, s'immerse nella vasca e scomparve
               con lei sott'acqua.</p>
            <p>Allora il vagabondo uscì da dietro ai tendaggi, si tuffò anche lui nella vasca e
               nuotando sott'acqua andò a sbucare nella peschiera del Re. La figlia del Re che era
               lì a guardare i suoi pesci, vide affiorare la testa del vagabondo e disse: - Oh: cosa
               fate voi qui? - Taccia, padroncina, - le disse il vagabondo, - ho da raccontarle una
               cosa meravigliosa -. Uscì fuori e le raccontò tutto. - Adesso capisco dove va il
               granchio da mezzogiorno alle tre! - disse la figlia del Re. - Bene, domani a
               mezzogiorno andremo insieme a vedere. Così l'indomani, nuotando per il canale
               sotterraneo, dalla peschiera arrivarono alla sala e si nascosero tutti e due dietro i
               tendaggi. Ed ecco che a mezzogiorno spunta fuori la Fata in groppa al granchio. La
               Fata batte la bacchetta e dalla scorza del granchio esce fuori il bel giovane e va a
               mangiare. Alla Principessa, se il granchio già le piaceva, il giovane uscito dal
               granchio le piaceva ancora di più, e subito se ne sentì innamorata.</p>
            <p>Intanto il granchio era tornato alla peschiera e lasciò uscire dalla scorza la figlia
               del Re. Il vagabondo era rinuotato via per conto suo e, non trovando più la
               Principessa, pensava d'essersi messo in un bel guaio, ma la giovane ricomparve fuori
               dalla peschiera, e lo ringraziò e compensò lautamente. Poi andò dal padre e gli disse
               che voleva imparare la musica e il canto. Il Re, che la contentava in tutto, mandò a
               chiamare i più gran musici e cantanti a darle lezioni. Appena ebbe imparato, la
               figlia disse al Re: - Papà, ho voglia d'andare a suonare il violino su uno scoglio in
               riva al mare. - Su uno scoglio in riva al mare? Sei matta? - ma come al solito la
               accontentò, e la mandò con le sue otto damigelle vestite di bianco. Per prevenire
               qualsiasi pericolo, la fece seguire da lontano da un po' di truppa armata. Seduta su
               uno scoglio, con le otto damigelle vestite di bianco, su otto scogli intorno, la
               figlia del Re suonava il violino. E dalle onde venne su la Fata. - Come suona bene! -
               le disse. - Suoni, suoni che mi piace tanto!</p>
            <p>La figlia del Re le disse: - Sì che suono, basta che lei mi regali quel fiore che
               porta in testa, perché io vado matta per i fiori. - Glielo darò se lei è capace
               d'andarlo a prendere dove lo butto. - E io ci andrò, - e si mise a suonare e cantare.
               Quando ebbe finito, disse: - Adesso mi dia il fiore. - Eccolo, - disse la Fata e lo
               buttò in mare, più lontano che poteva. La Principessa lo vide galleggiare tra le
               onde, si tuffò e si mise a nuotare. - Padroncina, padroncina! Aiuto, aiuto! -
               gridarono le otto damigelle ritte sugli scogli coi veli bianchi al vento. Ma la
               Principessa nuotava, nuotava, scompariva tra le onde e tornava a galla, e già
               dubitava di poter raggiungere il fiore quando un'ondata glielo portò proprio in
               mano.</p>
            <p>In quel momento sentì una voce sotto di lei che diceva: - Mi hai ridato la vita e
               sarai la mia sposa. Ora non aver paura: sono sotto di te e ti trasporterò io a riva.
               Ma non dire niente a nessuno, neanche a tuo padre. Io devo andare ad avvertire i miei
               genitori ed entro ventiquattr'ore verrò a chiedere la tua mano. - Sì, sì, ho capito,
               - lei gli rispose, soltanto, perché non aveva più fiato, mentre il granchio
               sott'acqua la trasportava verso riva. Così, tornata a casa, la Principessa disse al
               Re che s'era tanto divertita, e nient'altro. L'indomani alle tre, si sente un rullo
               di tamburi, uno squillo di trombe, uno scalpitìo di cavalli: si presenta un
               maggiordomo a dire che il figlio del suo Re domanda udienza. Il Principe fece al Re
               regolare domanda della mano della Principessa e poi raccontò tutta la storia. Il Re
               ci restò un po' male perché era all'oscuro di tutto; chiamò la figlia e questa arrivò
               correndo e si buttò nelle braccia del Principe: - Questo è il mio sposo, questo è il
               mio sposo! - e il Re capì che non c'era altro da fare che combinare le nozze al più
               presto.</p>
         </div>
         <div xml:id="fable31">
            <head>Muta per sette anni<note/></head>
            <span><placeName ref="Venezia">Venezia</placeName></span>
            <p> C'era una volta padre madre due bambini e una ragazza. Il padre faceva il viaggiante
               e un giorno che era via i due bambini dissero alla madre: - Noi andiamo incontro al
               papà -. Disse la mamma: - Sì, sì, andate. Arrivati al bosco, i bambini si fermarono a
               giocare. Di lì a poco, vedono il padre da lontano, gli corrono incontro e gli
               s'attaccano alle gambe, dicendo: - Papà, papà mio, papà mio! Il <persName type="hostile"
                  subtype="caregiver" source="#fable31">padre</persName> era di cattivo umore quel giorno, e dice: - Non
               fatemi arrabbiare! Andate via! - Ma i bambini non gli danno retta e continuano ad
               attaccarsi alle gambe. Invelenito com'era, il padre grida: - Maledetti, che il
               Diavolo vi porti! - In quel momento esce il <persName type="villain" subtype="sovereign" source="#fable31"
                  >Diavolo</persName> e li porta via tutti e due senza che il padre se ne accorga. A
               casa, quando la <persName type="dispatcher" subtype="caregiver" source="#fable31">madre</persName> vide tornare
               il padre senza i bambini, cominciò a stare in ansia e a piangere. E il marito, prima
               le disse che non sapeva niente, poi le raccontò della sua maledizione, e che dopo non
               li aveva più visti. Allora la <persName type="protagonist" subtype="hero" source="#fable31"
                  >sorellina</persName> disse: - A costo di morire anch'io, voglio andare a cercarli -.
               E malgrado che papà e mamma non volessero, prese un po' di roba da mangiare e partì.
               Trovò un palazzo con la porta di ferro. Entrò: c'era un signore. Gli chiese: - Non ha
               mica visto i miei fratelli, che il Diavolo se li è portati via? Quel <persName
                  type="helper" source="#fable31">signore</persName> le disse: - Non so. Puoi andare di là: c'è una sala
               con ventiquattro letti. Guarda se fossero in qualcuno di quei letti. E infatti, la
               ragazza trovò i fratelli a letto e fu tutta contenta. - Fratellini miei, siete qua?
               Ma allora state bene! I <persName type="prize" source="#fable31">fratelli</persName> le dissero: - Vieni a
               vedere se stiamo bene. Lei alzò le coperte e vide sotto tante vampe di fuoco. - Ahi,
               fratelli! - disse. - Cosa posso fare per salvarvi? E loro: - Se stai muta per sette
               anni, ci salvi: ma bada che ne passerai di tutti i colori. E lei: - Bene, state
               tranquilli, ho capito, - e se ne andò. Passò davanti a quel signore che le fece cenno
               d'avvicinarsi, ma lei scosse la testa, si fece il segno della croce e andò via.</p>
            <p>Cammina cammina, fu in un bosco: stanca com'era, si buttò a dormire. Un <persName
                  type="hostile" subtype="sovereign" source="#fable31">Re</persName> a caccia la trovò lì addormentata. -
               Guarda che bella! - e la svegliò e le chiese come mai era nel bosco. Lei fece segno
               col capo che non voleva niente. Il Re le chiese: - Vuoi venire con me? - e lei gli
               fece segno di sì. Il Re parlava forte perché credeva che fosse sordomuta ma poi capì
               che sentiva anche le parole a bassa voce. Arrivò a casa, la fece scendere di
               carrozza, e poi disse alla madre che aveva trovato una ragazza muta che dormiva nel
               bosco, e che se la sposava. La madre: - Ma io non voglio! - e lui: - Ma qui comando
               io, - e la sposò. La <persName type="villain" subtype="caregiver" source="#fable31">suocera</persName> era di
               cuore cattivo e faceva alla nuora dispetti e malegrazie: ma la nuora non rispondeva e
               sopportava. E intanto venne il tempo che aspettava un bambino. La suocera fece
               arrivare al figlio una lettera fasulla: che andasse in fretta nella tal città perché
               gli stavano mangiando tutti i beni. Il Re lascia la sposa in quello stato e va via.
               La sposa ha un bambino, ma la suocera, d'accordo con la comare prende un cane e
               glielo mette accanto in letto. Il bambino lo ficca in una scatola e lo porta sul
               tetto del palazzo. La povera giovane vedeva e sentiva tutto e si disperava, ma
               pensava alla condanna dei fratelli e si faceva forza di tacere. Subito la suocera
               scrisse al figlio una lettera che la sposa aveva fatto un cane. La risposta del Re fu
               che lui non voleva sentire più parlare della sposa; di darle un po' di soldi per
               sostenersi e farle abbandonare il palazzo prima che lui ritorni.</p>
            <p>La vecchia invece diede ordine a un servo che la giovane fosse portata via, ammazzata
               e poi buttata in mare, e che le riportasse a casa le sue vesti. Il <persName type="helper" subtype="citizen" source="#fable31">servitore</persName>, giunto sulla spiaggia, disse: -
               Adesso, padrona mia, abbassi la testa, che la devo ammazzare -. La giovane si buttò
               ginocchioni e giunse le mani con le lagrime agli occhi. Al servitore venne
               compassione. Non la volle ammazzare, ma solo le tagliò i capelli, le prese tutte le
               sue vesti e in cambio le dette la sua camicia e le sue brache.</p>
            <p>Rimasta sola sulla spiaggia, la giovane vide finalmente una nave e fece segno. Era
               una nave di soldati, e credendola un ragazzo, gli chiesero chi era. Lei, a gesti,
               spiegò che era marinaio d'un bastimento naufragato e solo lui s'era salvato. I
               soldati gli dissero: - Bene, anche se sei muto, starai a guerreggiare con noialtri.
               Ci fu battaglia e la giovane si mise anche lei a tirare di cannone: i compagni,
               vedendone il coraggio, la fecero sull'istante caporale. Sbrigata quella guerra,
               domandò la grazia di lasciare il servizio, e le fu concessa. Una volta a terra, non
               sapeva da che parte andare: a notte, vide una casa diroccata e andò là dentro. A
               mezzanotte sente un passo, spia, e vede che da dietro la casa vengono fuori <persName type="helper" subtype="rebel" source="#fable31">tredici assassini</persName>. Lascia che vadano via, poi
               va a vedere donde sono usciti, e trova una gran tavola imbandita.</p>
            <p> C'era da mangiare per tredici persone, e lei andò a mangiare un pochino per piatto,
               perché non se ne accorgessero. Poi tornò a nascondersi, ma s'era dimenticata un
               cucchiaio in un piatto. Gli assassini tornarono che era ancora notte, e uno vide il
               cucchiaio e disse: - Oh! Qua ci abbiamo qualche tradimento! Disse un altro: - Bene,
               torniamo fuori, e uno di noi resti a far la guardia, - e così fecero. Lei che credeva
               fossero via tutti, salta fuori, e l'assassino l'acchiappa. - Oh, t'ho preso,
               canaglia! Ora vedrai. Più morta che viva, la ragazza gli fece segno che era muta, e
               che era entrata lì perché non sapeva dove andare. L'assassino la consolò e le diede
               da bere e da mangiare. Tornarono gli altri compagni, sentirono la storia, e le
               dissero: - Già che sei qui, sta' con noi. Se no, bisogna che ti ammazziamo. Lei finì
               per far segno di sì, e restò con loro.</p>
            <p>Gli assassini non la lasciavano mai sola. Un giorno le disse il capo: - Domani notte
               avremo da andare tutti nel palazzo del tal Re, - (e le dice il nome), - per portargli
               via il tesoro. Devi venire anche tu. Quel Re era lo sposo della giovane, e lei allora
               gli scrisse una lettera consigliandogli d'armare bene casa sua perché era in
               pericolo. E quando a mezzanotte gli assassini si trovarono al portone del palazzo ed
               entrarono a uno a uno, i servitori barricati e nascosti là dentro a uno a uno li
               uccidevano. Così morì il capo ed altri cinque; tutti gli altri chi di qua chi di là,
               presero la fuga, e lasciarono lì sola la giovane, vestita da assassino pure lei. I
               servitori la prendono, la legano, e la portano in prigione. Dalla cella la giovane
               vede che in piazza piantano già la forca.</p>
            <p>Un giorno solo le mancava a compiere i sette anni. A gesti domandava la grazia che
               aspettino l'indomani a farla morire, e il Re gliela concede. L'indomani la portano
               sul palco e lei, dal primo scalino, fa segno che invece delle tre si aspetti le
               quattro. Anche questo il Re glielo concede. Suonano le quattro, lei sale già l'altro
               scalino, quando vengono avanti due guerrieri. Si presentano al Re e gli chiedono
               licenza di parlare. - Parlate, - dice il Re. - Perché va a morte quel giovane? E il
               Re glielo spiega. - Allora sappiate che non è un uomo ma è nostra sorella! - e
               raccontano al Re come essa è stata muta per sette anni. E le dicono: - Parla pure,
               siamo salvi. La liberarono dai ceppi, e lei in presenza di tutto il popolo disse: -
               Io sono la sposa del Re, e per la cattiveria di mia suocera fu messa a morte la mia
               creatura. Andate là sul tetto e prendete quella scatola e vedete se ho avuto un cane
               o un bambino -. Il Re mandò i servi a prendere la scatola, e c'erano dentro ossa di
               bambino. Allora tutto il popolo cominciò a gridare: - Sulla forca, invece di lei la
               Regina e la comare! - Così furono impiccate le due vecchie, e la giovane tornò a
               Palazzo col suo sposo, e i due fratelli diventarono primi uomini di Corte.</p>
         </div>
         <div xml:id="fable32">
            <head>Il palazzo dell'Omo morto<note/></head>
            <span><placeName ref="Venezia">Venezia</placeName></span>
            <p>Una volta c'era un <persName type="dispatcher" subtype="caregiver" source="#fable32">Re</persName> e questo Re
               aveva una figlia. Un giorno questa figlia era al balcone con le sue damigelle, quando
               passò una vecchia. - Padroncina, - disse la vecchia, - mi faccia la carità, mi dia
               qualcosa. - Sì, benedetta, - le disse la giovane, e le buttò giù un cartoccio di
               quattrini. - Padroncina, sono pochi... - disse la vecchia, - me ne dia degli altri.
                  <persName type="protagonist" subtype="creator" source="#fable32">La figlia</persName> del Re buttò giù un
               altro cartoccetto. La vecchia disse ancora: - Padroncina, me ne dà un altro po'?
               Allora la figlia del Re perse la pazienza. - Sapete cosa vi dico? Che siete una
               seccatrice. Ve n'ho dato due volte e non ve ne darò più altri! La <persName type="hostile" subtype="magician" source="#fable32">vecchia</persName> allora si rivoltò e disse: - Ah,
               è così? Ed io prego il cielo che tu non ti possa maritare se non trovi l'Omo morto!
               La figlia del Re si ritirò dal balcone e scoppiò in lagrime. Suo padre, quando seppe
               la ragione del suo pianto, le disse: - Ma non stare sempre dietro a queste storie! E
               lei: - Non so cosa sarà di me, ma voglio andarmene, voglio andare a cercare l'Omo
               morto! - Fa' quello che vuoi! Io farò conto d'averti persa! - disse il Re scoppiando
               a piangere anche lui. La ragazza non gli badò e partì.</p>
            <p>Dopo molti giorni di strada arrivò a un palazzo di marmo. La porta era aperta e
               dentro era tutto illuminato. La ragazza entrò e chiese: - Chi c'è qua? Nessuno le
               rispose. La ragazza andò in cucina: c'era la pentola che bolliva con la carne dentro;
               aperse la credenza: era piena di roba. - Visto che ci sono, ci resto, - disse la
               ragazza e si mise a mangiare perché in tanti giorni di viaggio le era venuta una gran
               fame. Mangiato che ebbe, aperse una porta e vide un bel letto. - Io vado a coricarmi;
               domani poi vedremo cosa salterà fuori. Il giorno dopo si svegliò e riprese a girare
               per il palazzo. Aperse tutte le porte, finché non si trovò in una stanza dove c'era
               un uomo morto, lungo disteso. Vicino ai piedi c'era un cartello con su scritto: Chi
               mi veglierà per un anno, Tre mesi e una settimana, Sarà la mia dilettissima sposa.
               "Ecco che ho trovato quello che cercavo, - si disse la ragazza. - Ora non mi resta
               che rimanere qui notte e giorno". E non si mosse più di là, tranne che per farsi da
               mangiare. Così passò un anno, e lei stava sempre sola a far la veglia al morto,
               quando un giorno sentì gridare in Canalazzo: - Chi vuol schiave... Chi compera
               schiave... "Guarda, - disse la ragazza, - vado subito giù a prendermi una schiava.
               Almeno avrò compagnia e ogni tanto potrò buttarmi a dormire un momento, perché sono
               tanto stanca che non posso più tirare avanti". Andò al balcone, chiamò quello delle
               schiave e gliene comprò una. La portò su e la tenne sempre con sé.</p>
            <p>Passarono ancora tre mesi, e la ragazza era tanto stanca che disse alla schiava: -
               Senti, adesso vado a letto; lasciami dormire tre giorni e basta; al quarto giorno
               chiamami. Mi raccomando, non sbagliarti! - Stia tranquilla: non sbaglierò, - disse la
               schiava. La ragazza andò a dormire e la schiava restò notte e giorno col morto.
               Passarono tre giorni, ne passarono quattro, e la ragazza dormiva. La schiava pensava:
               "Figuriamoci se vado a svegliarla! Che dorma! Che dorma!" Ed ecco che viene il
               momento, e il morto apre gli occhi, vede la schiava, s'alza, l'abbraccia e dice: - Tu
               sarai la mia dilettissima sposa! A quelle parole tutto il palazzo si disincantò.
               Saltarono fuori camerieri da una parte, damigelle dall'altra, cuochi, cocchieri:
               insomma si riempì di gente. Il rumore svegliò anche la giovane. Capì che era passata
               la settimana. - Ah, tradimento! - disse. - Quell'anima nera non mi ha chiamato e io
               ho perso la mia fortuna! Maledetta l'ora e il momento in cui ho comperato quella
               schiava! <persName type="prize" subtype="sovereign" source="#fable32">L'Omo morto</persName> era re e gran
               signore. E disse alla <persName type="villain" subtype="lover" source="#fable32">schiava</persName>: - Sei
               stata sempre tu sola a vegliarmi? Gli rispose la schiava: - Avevo chiamato anche una
               donna, che stava un po' ogni giorno, ma dormiva sempre e mi serviva a poco. - E
               adesso dov'è? - chiese il Re. - È chiusa in camera sua a dormire, come al solito. E
               il Re sposò la schiava. Ma con tutto che la facesse vestire da gran regina, con l'oro
               e coi brillanti, brutta era e brutta restava. Il Re fece corte bandita per otto
               giorni. Finito il pranzo, volle che tutti i servitori venissero con loro a tavola
               bianca, e disse alla sposa di far venire anche quella serva che le aveva fatto
               compagnia durante la veglia.</p>
            <p>- Ma no, non vado a chiamarla, - disse la sposa. - Tanto non verrà: non fa altro che
               dormire. Invece, la povera giovane non faceva altro che piangere e sospirare notte e
               giorno, perché per aver dormito un giorno di più aveva perso la sua fortuna. Dopo gli
               otto giorni di corte bandita, il Re disse che doveva andare via, a vedere i suoi
               beni, e che aveva l'uso, ogni volta che andava via, di portare un regalo a tutta la
               sua servitù. Fece venire tutti i servitori, e chiese cosa volevano: chi gli diceva un
               fazzoletto, chi un abito, chi un paio di brache, chi una velada, e lui si segnava
               tutto su un pezzo di carta per non dimenticarsi. Disse alla sposa: - Chiama quella
               tua serva, che senta cosa vuole, perché voglio portare qualcosa anche a lei -. E fu
               chiamata la giovane. Il Re la trovò così bella e gentile nel tratto e nel parlare,
               che ne restò incantato. - Dimmi, cara, - le fece, - cosa comandi che io ti porti. -
               Mi faccia questo piacere, - disse la ragazza sospirando, - mi porti un acciarino, una
               candela nera e un coltello. Il Re restò molto stupito a sentirsi chiedere quelle tre
               cose: - Bene, bene, sta' tranquilla, non mi dimenticherò di portartele. Partì, fece
               le cose che aveva da fare, e quand'ebbe finito andò a comprare i regali per la
               servitù. E carico di tutte queste compere, salì sul bastimento per tornare. Il
               bastimento levò l'ancora, ma non poteva andare né avanti né indietro. I naviganti
               chiesero: - Sacra Maestà, non ha per caso dimenticato niente?</p>
            <p>- No, niente, - rispose, ma poi andò a riguardare la sua nota, e vide che aveva
               dimenticato le tre cose per quella giovane. Scese subito a terra, andò in una bottega
               e domandò le tre cose. Il <persName type="helper" subtype="sage" source="#fable32">negoziante</persName> lo
               guardò bene in faccia. - Mi scusi se le domando per chi sono queste cose. - Le devo
               dare a una mia serva, - disse il Re. - Allora, mi stia a sentire. Faccia così: quando
               arriva a casa, non le dia niente, la faccia spettare tre giorni. Dopo questi tre
               giorni, vada nella stanza di questa serva e le dica: "Vammi a prendere un bicchier
               d'acqua e poi ti darò le tre cose". Quando sarà uscita, gliele posi sul comò, e poi
               si nasconda sotto il letto o in qualche posto in modo da poter vedere cosa fa. - Ho
               capito, - disse il Re.</p>
            <p>Arrivato a casa, tutti i servitori gli corsero incontro e a ognuno lui diede il
               regalo promesso. Per ultima venne quella giovane, e gli domandò se le aveva comprato
               quelle tre cose. - Ah, noiosa! - fece lui. - Te le ho comprate, sì, e te le darò
               poi... La giovane tornò in camera sua e si mise a piangere, pensando che non le
               avesse portato niente. Dopo tre giorni sente bussare alla sua porta ed era il Re. -
               Sono qua per darti i tuoi regali, ma prima vammi a prendere un bicchier d'acqua, ché
               ho sete. La ragazza corse via, il Re mise tutto sul comò, e poi si nascose sotto il
               letto. Quando lei tornò e non trovò più il Re, si disse: "Ecco, me l'ha fatta ancora
               una volta di lasciarmi senza niente". Posò il bicchiere sul comò e s'accorse che
               c'erano i regali. Allora chiuse la porta col catenaccio, si spogliò, batté
               l'acciarino, accese la candela nera e la mise su un tavolino. Poi prese il coltello e
               lo conficcò nel tavolino. S'inginocchiò in camicia davanti al coltello e disse: - Ti
               ricordi quand'ero a casa con Sua Maestà mio padre, e una vecchia m'ha detto che non
               mi sarei maritata se non avessi trovato l'Omo morto? E il <persName type="helper"
                  subtype="object" source="#fable32">coltello</persName> rispose: - Sì che mi ricordo. - Ti ricordi quando
               sono andata per il mondo e ho trovato un palazzo e dentro ho visto l'Omo morto? E il
               coltello rispose: - Sì che mi ricordo. - E di quando ho vegliato per un anno e tre
               mesi e ho comprato quella brutta schiava per mia compagnia, e le ho detto che mi
               lasciasse dormire tre giorni, perché ero stanca, e lei invece mi ha lasciato dormire
               tutta la settimana, e allora l'Omo morto s'è disincantato, l'ha abbracciata e l'ha
               sposata? E il coltello rispose: - Purtroppo mi ricordo. - A chi sarebbe stato giusto
               toccasse quella fortuna? A me che ho penato un anno e tre mesi, o a lei che è restata
               lì pochi giorni? E il coltello rispose: - A te. - Visto che ti ricordi e che dici che
               quella fortuna doveva toccare a me, - fece la ragazza, - sconficcati da questo
               tavolino e conficcati nel mio petto.</p>
            <p>Il Re, da sotto al letto, appena sentì il coltello che si sconficcava dal tavolino,
               saltò fuori, abbracciò la giovane e disse: - Ho sentito tutto! Sarai tu la mia sposa!
               Adesso sta' tranquilla nella tua stanza: lascia fare a me. Andò dalla schiava e le
               disse: - Ora che sono tornato dal mio viaggio voglio fare otto giorni di corte
               bandita. - Sta' attento a non sprecare tanto i soldi, - disse la schiava. - Sai, ho
               sempre avuto quest'uso, tutte le volte che ho fatto un viaggio.</p>
            <p>Si fece corte bandita con un gran pranzo. Disse il Re alla schiava: - Voglio tutti i
               miei servitori a tavola bianca, e tu chiama la tua serva, che voglio anche lei. - Ma
               lasciala stare quella là, che è un rospo! - Se non la vai a chiamare tu, vado io -. E
               così la giovane venne a tavola, tutta lagrimosa come al solito. Finito il pranzo, il
               Re raccontava del suo viaggio. E disse che era stato in una città dov'era successo un
               caso come il suo, d'un Re fatato, che una giovane aveva vegliato per un anno e tre
               mesi, poi aveva preso una schiava per farle compagnia, e che la giovane, stanca
               com'era, era andata a dormire, e la schiava non l'aveva svegliata, e l'Omo morto
               ridestandosi aveva trovato la schiava, e l'aveva sposata. - Ora mi dicano loro a chi
               sarebbe toccato d'esser sposa del Re: a quella della settimana, o a quella dell'anno
               e tre mesi? E tutti gli risposero: - A quella dell'anno e tre mesi. E il Re: - Ecco,
               miei signori. Questa è la donna dell'anno e tre mesi, e questa la schiava da lei
               comprata. Mi dicano ora lorsignori che morte dobbiamo dare a questa brutta mora che
               ha così tradito la sua padrona! E tutti saltarono su a dire: - Sia bruciata in mezzo
               alla piazza su un barile di pece. Così fu fatto, e il Re sposò la giovane e vissero
               sempre felici e contenti, e neanche di loro si parla più, ormai.</p>
         </div>
         <div xml:id="fable33">
            <head>Pomo e Scorzo<note/></head>
            <span><placeName ref="Venezia">Venezia</placeName></span>
            <p>Una volta c'era <persName type="dispatcher" subtype="caregiver" source="#fable33">marito e moglie</persName>,
               gran signori. Avrebbero voluto un figliolo, e non ne avevano. Un giorno, quel signore
               era per via e incontra un <persName type="helper" subtype="magician" source="#fable33">Mago</persName>. -
               Signor Mago, mi insegni un po', - gli dice, - come posso fare ad avere un figlio? Il
               Mago gli dà una mela e dice: - La faccia mangiare a sua moglie e in capo a nove mesi
               le nascerà un bel bambino. Il marito torna a casa con la mela e la dà a sua moglie. -
               Mangia questa mela e avremo un bel bambino: me l'ha detto un Mago. La moglie tutta
               contenta chiamò la <persName type="helper" subtype="citizen" source="#fable33">fantesca</persName> e le disse
               che le sbucciasse la mela. La fantesca gliela sbucciò e si tenne le scorze: e poi se
               le mangiò. Nacque un figlio alla padrona e lo stesso giorno nacque un figlio alla
               fantesca: quello della fantesca bianco e rosso come una buccia di mela, e quello
               della padrona bianco bianco come una polpa di mela. Il padrone li tenne tutti e due
               come suoi figli, li fece allevare insieme e andare a scuola.</p>
            <p>Pomo e Scorzo, diventati grandi, si volevano bene come fratelli. Un giorno, andando a
               spasso, sentono dire della figlia d'un Mago, bella, bella come il sole: ma che
               nessuno l'aveva mai vista perché non usciva mai e non s'affacciava neanche alla
               finestra. Pomo e Scorzo, allora, si fecero fare un gran cavallo di bronzo con la
               pancia vuota e ci si nascosero dentro con una tromba e un violino. Il cavallo
               camminava da solo perché loro muovevano le ruote, e così andarono sotto al palazzo
               del Mago e si misero a suonare. Il Mago s'affaccia, vede quel cavallo di bronzo che
               suona da solo e lo fa entrare in casa perché sua <persName type="prize"
                  subtype="innocent" source="#fable33">figlia</persName> si diverta. La figlia si divertì molto, ma
               quando, rimasta sola col cavallo di bronzo, ne vide uscire fuori Pomo e Scorzo, fu
               tutta spaventata. - Non abbia paura, - dissero Pomo e Scorzo, - siamo venuti per
               vedere quant'è bella, e se lei vuole che ce n'andiamo subito, andiamo. Se invece la
               nostra musica le piace e vuole che restiamo un po' a suonare, poi rientreremo nel
               nostro cavallo e lo faremo uscire senza che nessuno s'accorga che ci siamo dentro.
               Così restarono a suonare e a divertirsi, e alla fine la figlia del Mago non voleva
               più lasciarli andare. - Se vuole venire via con me, - le disse Pomo, - sarà la mia
               sposa. La figlia del Mago rispose di sì; si nascosero tutti e tre nella pancia del
               cavallo, e via. Appena erano usciti, rincasa il <persName type="hostile"
                  subtype="magician" source="#fable33">Mago</persName>, chiama la figlia, la cerca, domanda al
               guardaportone: niente. Allora comprese che c'era stato un tradimento, s'infuriò,
               s'invelenì, s'affacciò al balcone e lanciò contro sua figlia tre sentenze: "Che abbia
               da trovare tre cavalli, uno bianco uno rosso uno nero, e lei che le piacciono i
               cavalli bianchi, abbia da saltare sul bianco e questo sia il cavallo che la tradirà.
               Se no: Che abbia da trovare tre cagnolini, uno bianco uno rosso uno nero, e lei che
               le piacciono i cagnolini neri, abbia a prendere in braccio il nero, e questo sia il
               cane che la tradirà. Se no: Che quella notte che andrà a dormire col suo sposo, un
               biscione abbia da entrare dalla finestra, e questo sia il biscione che la tradirà".
               Mentre il Mago lanciava queste tre sentenze dal balcone, per la via lì sotto
               passavano <persName type="helper" subtype="magician" source="#fable33">tre vecchie Fate</persName>, e sentirono
               tutto quanto.</p>
            <p>La sera, le Fate, stanche dal lungo viaggio, si fermarono a un'osteria, e appena
               entrate una di loro disse: - Guarda dov'è la figlia del Mago! Se sapesse le tre
               sentenze che le ha mandato il padre, non dormirebbe così tranquilla! Infatti,
               addormentati su una panca dell'osteria c'erano Pomo, Scorzo e la figlia del Mago. A
               dire la verità, Scorzo non era proprio addormentato, sia perché non riusciva a
               prendere sonno, sia perché sapeva che è sempre meglio dormire con un occhio solo. E
               sentiva tutto. Così sentì una Fata dire: - Il Mago le ha augurato che abbia da
               incontrare tre cavalli, uno bianco uno rosso e uno nero, e lei abbia da saltare in
               groppa al bianco, che sarà quello che la tradirà. - Però, - aggiunse l'altra Fata, -
               se ci fosse qualcuno accorto, taglierebbe subito la testa al cavallo, e non
               succederebbe niente. E la terza Fata aggiunse: - E se qualcuno lo racconterà, pietra
               di marmo diventerà. - Poi il Mago le ha augurato, - disse la prima Fata, - che abbia
               da trovare tre cagnolini, e lei vorrà prenderne uno in braccio e questo sarà quello
               che la dovrà tradire. - Ma, - disse la seconda Fata, - se ci fosse qualcuno accorto,
               taglierebbe subito la testa al cagnolino, e non succederebbe niente. - E se qualcuno
               lo racconterà, pietra di marmo diventerà, - disse la terza. - Poi le ha augurato che
               la prima notte che dormirà col suo sposo, dalla finestra entrerà un biscione, e
               questo sarà il biscione che la tradirà. - Ma se ci fosse qualcuno accorto,
               taglierebbe la testa del biscione, e non succederebbe niente, - disse la seconda
               Fata. - E se qualcuno lo racconterà, pietra di marmo diventerà. Scorzo si trovò così
               con quei tre terribili segreti, che non poteva dire, se non voleva diventare di
               marmo.</p>
            <p>L'indomani ripartirono e arrivarono a una stazione di posta, dove il padre di Pomo
               aveva fatto mandare loro incontro tre cavalli: uno bianco, uno rosso e uno nero. La
               figlia del Mago saltò subito in sella al bianco, ma Scorzo sguainò pronto la spada e
               tagliò la testa al cavallo. - Che fai? Sei pazzo? - Perdonatemi, non ve lo posso
               dire. - Pomo, questo Scorzo è un giovane di cuore cattivo! - disse la figlia del
               Mago. - Non voglio continuare più il viaggio con lui. Ma Scorzo le disse d'aver
               tagliato la testa al cavallo in un momento in cui aveva perso la ragione, e le chiese
               perdono, e lei finì per perdonarlo.</p>
            <p>Arrivano a casa dei genitori di <persName type="protagonist" subtype="lover" source="#fable33">Pomo</persName>
               e le corrono incontro tre cagnolini: uno bianco, uno rosso e uno nero. Lei fa per
               prendere in braccio quello nero, ma Scorzo trae la spada e gli taglia la testa. - Che
               vada subito via da noi, quest'uomo matto e crudele! - grida la sposa. In quella
               arrivano i genitori di Pomo e fecero tante feste al figlio e alla sposa, e saputo
               della lite con <persName type="protagonist" subtype="hero" source="#fable33">Scorzo</persName>, tanto dissero
               che la persuadettero a perdonargli ancora. Ma a pranzo, nell'allegria generale, solo
               Scorzo se ne stava pensieroso in disparte e nessuno riusciva a fargli dire quale
               pensiero l'opprimesse. - Non ho niente, non ho niente, - diceva, però si ritirò prima
               degli altri, dicendo d'aver sonno. Ma invece d'andare in camera sua, entrò nella
               camera degli sposi e si nascose sotto il letto. Gli sposi vanno a letto e
               s'addormentano. Scorzo veglia, sente rompere i vetri e vede entrare in camera un
               biscione enorme, allora salta fuori, snuda la spada e gli taglia la testa. La sposa a
               quel fracasso si sveglia, vede Scorzo davanti al letto con la spada sguainata, non
               vede il biscione che è già sparito, e grida: - All'assassino! All'assassino! Scorzo
               ci vuole ammazzare! Già due volte l'ho perdonato, che questa volta la paghi con la
               morte. Scorzo vien preso, imprigionato, e dopo tre giorni lo vestono per
               l'impiccagione. Morto per morto, domanda la grazia di poter dire tre parole alla
               sposa di Pomo prima di morire. La sposa va a trovarlo in prigione.</p>
            <p>- Si ricorda, - dice Scorzo, - quando ci siamo fermati a un'osteria? - Sì che mi
               ricordo. - Ebbene, mentre lei e il suo sposo dormivano, sono entrate tre Fate e hanno
               detto che il Mago aveva dato tre maledizioni a sua figlia: di trovare tre cavalli e
               salire sul cavallo bianco, e che il cavallo bianco l'avrebbe tradita. Ma, hanno
               detto, se ci fosse stato uno pronto a tagliare la testa al cavallo, non sarebbe
               successo niente; e che chi lo racconterà, pietra di marmo diventerà. Dicendo queste
               parole, al povero Scorzo erano venuti i piedi e le gambe di marmo. La giovane capì. -
               Basta, basta per carità! - gridò. - Non raccontarmi altro! E lui: - Morto per morto,
               voglio che si sappia. Le tre Fate hanno anche detto che la figlia del Mago avrebbe
               trovato tre cagnolini...</p>
            <p>Le disse la maledizione dei cagnolini, e diventò di pietra fino al collo. - Ho
               capito! Povero Scorzo, perdonami! Non raccontare più! - diceva la sposa. Ma lui con
               un fil di voce perché aveva già la gola di marmo, e balbettando perché gli
               diventavano di marmo le mascelle, le disse della maledizione del biscione. - Ma...
               chi lo racconterà... di marmo diventerà... - E tacque, di marmo dalla testa ai piedi.
               - Cos'ho mai fatto! - si disperava la sposa. - Quest'anima fedele è condannata... A
               meno che... Certo, chi può salvarlo è solo mio padre, - e presa carta penna e
               calamaio, scrisse una lettera a suo padre, chiedendogli perdono e scongiurandolo di
               venire a trovarla.</p>
            <p>Il Mago, che non vedeva che per gli occhi della figlia, arriva coi cavalli al
               galoppo. - Papà mio, - gli dice la figlia abbracciandolo, - ti domando una grazia!
               Guarda questo povero giovane di marmo! Per salvarmi la vita dalle tue tre maledizioni
               è diventato di marmo dalla testa ai piedi. E il Mago, sospirando: - Per l'amore che
               ho per te, - disse, - farò anche questo -. Trasse di tasca una boccetta di balsamo,
               diede una spennellata a Scorzo e Scorzo saltò su di carne ed ossa come prima. Così,
               invece d'accompagnarlo alla forca, l'accompagnarono a casa in trionfo, con musiche e
               canti, in mezzo a tutto un gran popolo che gridava: viva Scorzo! viva Scorzo!</p>
         </div>
         <div xml:id="fable34">
            <head>34. Il dimezzato<note/></head>
            <span><placeName ref="Venezia">Venezia</placeName></span>
            <p><persName type="dispatcher" subtype="caregiver" source="#fable34">Una donna</persName> aspettava un bambino, e
               aveva voglia di prezzemolo. Vicino a lei stava una strega, una <persName type="villain"
                  subtype="magician" source="#fable34">strega</persName>famosa, e aveva un orto tutto di prezzemolo. La
               porta dell'orto era sempre aperta perché di prezzemolo ce n'era tanto, che chi voleva
               poteva anche prenderselo. La donna che aveva voglia di prezzemolo entrò, si mise a
               mangiare prezzemolo foglia a foglia, e mangia che ti mangia, finì per far piazza
               pulita di mezzo orto. Quando la strega tornò e vide l'orto per metà pelato che non
               c'era più neanche un filo verde, disse: - Ieh!... Tutto me lo vogliono mangiare...
               Domani starò di guardia a vedere chi viene. Torna la donna l'indomani, e si mette a
               mangiare il resto del prezzemolo. Aveva appena finito di brucare l'ultima piantina,
               che saltò fuori la strega e disse: - Ieh!... Sei tu che m'hai mangiato tutto il
               prezzemolo? La donna si spaventò: - Per carità, mi lasci andare, aspetto un
               bambino... - Sì che ti lascio andare, - disse la strega, - basta che il bambino o la
               bambina che ti nascerà, quando avrà sette anni, sia mezzo per te e mezzo per me.</p>
            <p>E la donna, spaventata, gli disse di sì, pur di poter scappare via. Le nacque un
               figlio maschio. Cresce, compie i sei anni, e un giorno, passando dalla strada della
               strega, questa lo vede e gli dice: - Di', ricorda a tua madre che ci manca un anno.
               Il bambino andò a casa e disse: - Mamma, m'ha detto una vecchia che ci manca un anno.
               - E tu, - gli disse, - se lo torna a dire, dille così che è matta. Al bambino
               mancavano tre mesi a compiere i sette anni e la strega gli disse: - Dille a tua madre
               che ci manca tre mesi. E lui: - Cara lei, lei è matta! E la vecchia: - Sì, sì,
               vedremo se son matta! Dopo tre mesi la vecchia prende il bambino per strada e se lo
               porta a casa. Lo stende su una tavola, e con un coltello lo taglia in due metà per il
               lungo, mezza testa e mezzo corpo. A uno di questi mezzi disse: - Tu va' a casa, - e
               all'altro mezzo disse: - Tu resta con me. Un mezzo resta e l'altro mezzo va a casa.
               Va a casa e dice a sua madre: - Hai visto mamma, cosa mi ha fatto, quella vecchia? E
               tu dicevi che era matta! - E la mamma dovette aprir le braccia e star zitta. Questo
               mezzo ragazzo viene grande e non sapeva che mestiere fare: decide di fare il
               pescatore. Un giorno va a pescare all'anguillaia e prende un'anguilla lunga quanto
               lui. La tira su e l'<persName type="helper" subtype="animal" source="#fable34">anguilla</persName> gli dice:
               -Lasciami andare che tornerai a pescarmi -. Lui la ributta in acqua, butta ancora la
               rete e la tira su piena d'anguille. Tornò con la barca che traboccava d'anguille da
               tutte le parti e guadagnò un sacco di quattrini.</p>
            <p>Il giorno dopo, ripescò ancora quell'<persName type="helper" subtype="animal" source="#fable34">anguilla
                  grande</persName>, che gli dice: - Lasciami andare, che per l'amor dell'anguillina,
               qualunque cosa vorrai, sarà fatto, - e lui subito la lasciò. Un giorno, andando come
               al solito a pescare, passò davanti al palazzo del Re. C'era la <persName type="hostile"
                  subtype="innocent" source="#fable34">figlia del Re</persName> al balcone con le damigelle. La figlia del
               Re vede quest'uomo con mezza testa, mezzo corpo e una gamba sola e scoppia a ridere.
               Lui alza l'occhio verso di lei e le dice: - Ah, tu ridi... E allora, per l'amor
               dell'anguillina, la figlia del Re abbia un figlio da me. Dopo un po' la figlia del Re
               si mise ad aspettare un bambino e i genitori se ne accorsero. - Ma com'è questa
               storia? - le chiesero. - Mah, io non ne so niente, - dice la ragazza. - Come? Non ne
               sai niente? Chi è il padre? - Davvero, non lo so, non so niente, - e nonostante tutte
               le richieste dei genitori, che le dicevano che parlasse pure, ché la perdonavano, lei
               continuava a dire di non sapere nulla. Allora cominciarono a maltrattarla, ad
               avvilirla, e lei non sapeva darsi pace. Nacque il bambino, un bellissimo figlio
               maschio, ma i genitori piangevano per il disonore d'avere in casa un bambino senza
               padre e chiamarono un Mago perché l'indovinasse lui. Il Mago disse: - Aspettiamo che
               il bambino abbia un anno. Quando ebbe un anno, - Bisogna, - disse il <persName
                  type="helper" subtype="magician" source="#fable34">Mago</persName>, - far corte bandita di tutti i
               signori della città, e quando i signori saranno in sala, bisogna che sia portato
               intorno questo bambino con una mela d'oro e una mela d'argento. La mela d'oro la darà
               a suo padre e la mela d'argento la darà a suo nonno.</p>
            <p>Il <persName type="dispatcher" subtype="sovereign" source="#fable34">Re</persName> mandò fuori i manifesti e
               fece preparare una gran sala con tanti seggioloni intorno. Quando tutti i signori
               della città furon seduti sui seggioloni, fece chiamare la balia col bambino in
               braccio e gli diede le due mele in mano. - Questa è per tuo padre, e questa per tuo
               nonno. La balia gira intorno alla sala, ritorna davanti al Re e il bambino gli dà la
               mela d'argento. - Che sono tuo nonno lo so, purtroppo, - dice il Re, - ma voglio
               sapere chi è tuo padre. Ma il bambino girava, girava, e la mela d'oro non la dava a
               nessuno. Fu richiamato il Mago. - Adesso, - disse il Mago, - faccia corte bandita di
               tutti i poveri della città, - e il Re mandò fuori il manifesto. Quando il <persName type="protagonist" subtype="rebel" source="#fable34">Mezzo</persName> sentì che a palazzo c'era corte
               bandita di tutti i poveri, disse a sua madre: - Preparami la mia mezza camicia, la
               mia mezza giacchetta, il mio pantalone, la mia scarpetta e la mia mezza berretta ché
               sono invitato dal Re. Tutto il salone era pieno di poveracci, pescatori, mendicanti.
               Intorno il Re aveva fatto mettere delle panche. La balia col bambino cominciò a
               girare intorno e il bambino aveva la mela d'oro in mano. - Su bello, - gli diceva la
               balia, - dàlla al tuo papà, - e girava intorno. Appena il bambino vide il Mezzo, si
               mise a sorridere, gli buttò le braccia al collo, e disse: - Papà, piglia questa mela!
               E dalle panche intorno tutti i poveri scoppiarono in una risata: - Iiieeeh! Di chi
               s'è innamorata la figlia del Re! In mezzo a tutti, solo il Re conservò la calma. -
               Dunque, - disse, - questo sia lo sposo di mia figlia! E le nozze furono tosto
               celebrate. Gli sposi uscirono di chiesa e credevano che ad aspettarli ci fosse una
               carrozza. C'era una botte invece, una gran botte vuota: il Mezzo, la sua sposa e il
               bambino ci furono fatti entrare e chiusi dentro, e poi la botte fu gettata in
               mare.</p>
            <p>Il mare era in burrasca, e la botte scompariva e riappariva tra le onde, finché non
               si vide più, e tutti dal palazzo del Re dissero che era andata a fondo. Galleggiava,
               invece. E là dentro il Mezzo, sentendo che la figlia del Re moriva di paura, le
               disse: - Sposa, vuoi che faccia approdare la botte su una spiaggia? E la sposa con un
               fil di voce: - Se sei capace, sì. Detto fatto, per l'amor dell'anguillina, la botte
               si trovò in secco su una spiaggia. Il Mezzo ruppe il fondo e tutti e tre vennero
               fuori. Era ora di desinare, e per l'amor dell'anguillina apparve una tavola
               apparecchiata per tre, piena di pietanze e di bevande. Dopo che ebbero ben mangiato e
               ben bevuto, il Mezzo disse: - Sei contenta di me, sposa? - Sarei contenta ancor di
               più, - disse lei, - se invece di mezzo, tu fossi intero.</p>
            <p>Allora lui disse tra sé: "Per l'amor dell'anguillina, ch'io venga intero e più bello
               di prima", e sul momento diventò un bellissimo giovane, tutto intero, e vestito da
               gran signore. - Sei contenta? - Sì, contenta son contenta, ma lo sarei ancor di più
               se invece che su una spiaggia deserta, fossimo in un bel palazzo. E lui, tra sé: "Per
               l'amor dell'anguillina, che noi possiamo trovarci in un bel palazzo con due alberi di
               melo, uno per parte, uno che faccia le mele d'oro e uno le mele d'argento, e ci siano
               camerieri, maggiordomi, damigelle e tutto quello di cui c'è bisogno in un palazzo".
               Aveva appena pensato quello che ci fu tutto, palazzo, mele, maggiordomi. Dopo pochi
               giorni, il Mezzo che non era più mezzo ma intero, fece corte bandita di tutti i Re e
               le Regine dei dintorni, e venne anche il padre della sposa. Il Mezzo, ricevendoli
               sulla porta, disse loro: - Vi raccomando una sola cosa, di non toccare quelle mele
               d'oro e quelle mele d'argento: guai a chi gli capitasse di toccarle. - Stia
               tranquillo, stia tranquillo, - dissero gli invitati. - Terremo le mani a posto. Si
               mettono a mangiare e a bere, e intanto il Mezzo dice tra sé: "Per l'amor
               dell'anguillina, che una mela d'oro e una mela d'argento vadano nelle tasche di mio
               suocero". Dopo pranzo, conduce gli ospiti a passeggio in giardino e vede che mancano
               due mele. - Chi è stato? - chiede. Tutti quei Re dicono: - Io no. Io non ho toccato
               niente. Il Mezzo dice: - V'avevo avvertito prima che quelle mele non volevo che
               fossero toccate. Ora mi tocca passare la visita alle loro Maestà.</p>
            <p>E cominciò a frugare, Re per Re e Regina per Regina. Nessuno aveva mele addosso. Alla
               fine toccò al suocero, e gli trovò le due mele. Una per tasca. - Hai visto! Tra
               tutti, nessuno ha avuto il coraggio di toccare niente e solo lei me ne ha rubato due!
               Adesso avrà da fare con me! - Ma io non so niente... - s'affannava a dire il Re. - Io
               non so come sia... io non le ho prese, posso giurarlo! E il Mezzo: - Così, con tutte
               le prove contro, vorrebbe dire d'essere innocente? E il Re: - Sì. - Allora, com'è
               innocente lei, era innocente sua figlia, ed è giusto che quel che ha fatto di sua
               figlia faccia io di lei. In quel momento si presentò la sposa. - Non sia mai detto, -
               fece, - che per causa mia mio padre abbia a soffrire; se pure lui m'ha usato
               crudeltà, è tuttavia sempre mio padre e domando grazia per lui. E il Mezzo, mosso a
               compassione, gli fece grazia. Il Re, contento d'aver ritrovato sua figlia che credeva
               morta, e d'aver saputo ch'era innocente, li condusse tutti con sé al suo palazzo e là
               vissero sempre assieme in buona pace e carità, e se non son morti saranno ancora
               là.</p>
         </div>
         <div xml:id="fable35">
            <head>35. Il nonno che non si vede<note/></head>
            <span><placeName ref="Venezia">Venezia</placeName></span>
            <p>Una volta c'era una <persName type="dispatcher" subtype="caregiver" source="#fable35">madre</persName> con tre
               figlie, più povere che mai. Tanto che un giorno una di queste tre ragazze disse: -
               Senti, piuttosto di star qui a penare, voglio andarmene pel mondo a veder se trovo la
               mia fortuna -. E così, prese e se ne andò. Cammina e cammina finché non s'imbatte in
               un palazzo. Vede la porta aperta e dice: "Andrò su a vedere se han bisogno d'una
               serva". Va su e dice: - Ehi, di casa! - Nessuno le risponde. Va in cucina, e vede che
               c'è la pentola che bolle. Apre una credenza e vede che c'è pane, c'è riso, c'è
               bottiglie di vino, c'è di tutto, e dice: - Qua c'è di tutto, io ho fame, mi faccio
               subito una bella minestra. Mentre sta dicendo queste parole, vede <persName type="helper"
                  subtype="object" source="#fable35">due mani</persName> che apparecchiano la tavola. Le mani mettono in
               tavola un piatto di riso, e la <persName type="protagonist" subtype="explorer" source="#fable35"
                  >ragazza</persName> dice: - Allora mangio, - e si mette subito a mangiare. Mangiato il
               riso, le mani le portano un pollastro, e la ragazza mangia tutto. - Eh sì, - dice, -
               ero proprio fiacca, ma adesso sto un po' meglio.</p>
            <p>Va a girare il palazzo e vede una bella stanza da ricevimenti, un tinello, una camera
               da letto col baldacchino. - Guarda che bel letto! Adesso mi ci corico! - Difatti, ci
               dormì tutta la notte. Al mattino, appena sveglia, le compaiono le solite due mani col
               vassoio del caffè. Beve il caffè, e le mani le riportano via la tazza sul vassoio. Si
               veste e passa in una grande sala, dove c'è un armadione pieno d'abiti, scialli, gonne
               e tutto lo sfoggio che si può portare. La ragazza si spoglia di tutte le sue miserie
               e si veste da gran Regina. Se prima era bella, vestita così era bella da non dirsi.
               C'era una pergola e la bella s'affacciò: proprio in quel mentre, stava passando un
               Re. Questo Re vede la bella giovane e le chiede come può fare a parlarle perché gli
               ha preso per lei una grande inclinazione. La ragazza risponde che non ha babbo né
               mamma, ma che se ripassa un'altra volta, gli darà una risposta. Il Re fa tanti
               inchini e va via con la sua carrozza.</p>
            <p>La ragazza rientra in casa, va al camino, e si mette a dire: - Caro signore, io mi
               sono ritrovata in questo palazzo senza veder nessuno, e ora avrei questo Re che ha
               un'inclinazione: cosa devo dirgli quando viene a sentire una risposta? Dal camino,
               sentì una voce che le rispondeva: - Ah, sii tu benedetta, che bella sei e sempre più
               bella diventerai! Digli che hai un povero nonno malato e solo, che è contento che ti
               sposi, basta che non aspetti tanto tempo per le nozze. Ora va', che bella sei e
               sempre più bella diventerai -. E la ragazza sempre più bella diventava. Il giorno
               dopo, va al balcone e in quel mentre passa il Re e appena la vede le chiede la sua
               risposta. Lei gli risponde che in casa non può farlo entrare perché ha il suo povero
               nonno malato. Ma suo nonno è contento che si sposino, purché facciano presto, e
               intanto faranno all'amore discorrendo sul balcone. Il Re era tutto allegro.</p>
            <p>Fecero all'amore dal balcone per otto giorni. Passati gli otto giorni, la ragazza va
               sotto al camino e dice: - Nonno, sono otto giorni che facciamo all'amore. Cosa dice?
                  <persName type="helper" subtype="magician" source="#fable35">Il nonno</persName> le risponde: - Prendilo
               pure per sposo, e comincia a portar via tutta la roba da casa. Quello che ti
               raccomando è che tu non mi lasci niente: ricordatelo bene, bada: devi portare via
               tutto! E adesso va', che bella sei e sempre più bella diventerai -. E lei sempre più
               bella diventava. Va al balcone e appena vede il <persName type="prize" subtype="lover" source="#fable35"
                  >Re</persName> gli dice di preparare le nozze, e che intanto faccia venire carrozze e
               cavalli per portar via tutto quel che c'è nel palazzo. Passarono otto giorni a portar
               via roba. E il Re disse a suo padre: - Guarda, papà, che bella roba ha questa mia
               sposa. Neanche noialtri che siamo Re ne abbiamo di così bella. E vedrai, poi, che
               bella ragazza! La fidanzata, intanto, aveva scopato tutto il palazzo, e buttato via
               scope e spazzatura. Adesso era rimasto tutto vuoto. C'era solo una collana d'oro, che
               voleva mettersi al momento d'uscire, e l'aveva lasciata appesa a un chiodo. Intanto
               dal balcone, vede venire il Re sul tiro a due: allora andò al camino e disse: -
               Nonno, guardi che io vado via, perché è venuto a prendermi il mio sposo. Stia
               tranquillo che ho portato via tutto e ho anche scopato il palazzo.</p>
            <p>- Brava, - disse il nonno, - ti ringrazio: bella sei e sempre più bella diventerai.
               Sempre più bella, la ragazza salì nella carrozza, abbracciata dal Re; e così
               partirono. A metà strada si tocca il collo ed esclama: - Ah, poveretta me, ho
               dimenticato la mia collana d'oro... Presto, torniamo indietro! Dice il Re: - Eh,
               lasciala là, te ne faremo fare un'altra ancora più bella! Ma lei volle tornare
               indietro a tutti i costi. Smontò di carrozza e salì nel palazzo, mentre il Re
               l'aspettava giù. La ragazza andò al camino e disse: - Nonno? - Cosa vuoi? - Per
               carità, mi perdoni, ché ho dimenticato la mia collana d'oro, - e così dicendo la
               staccò dal chiodo. - Va' via di qua! - gridò la voce dal camino. - Va' via, brutta
               barbuta! T'ho raccomandato tanto di portar via tutto e non dimenticar niente! Va'
               via, brutta barbuta! In quel momento, la ragazza si stava infilando la collana, e
               sentì del pelo sotto le sue dita. Si guardò nello specchio: aveva una barba lunga
               fino a mezzo il petto. Quando scese così giù dalle scale, lo sposo si mise le mani
               nei capelli: - Te l'avevo detto di non tornare indietro! Adesso come faccio, che ho
               detto a mio padre che eri tanto bella? Non posso più accompagnarti a casa. Qua vicino
               ho un casolare nel bosco e ti terrò là.</p>
            <p>Così fece, e ogni giorno andava a trovarla, perché le voleva ancora bene, e non le
               faceva mancar nulla. La cosa andò avanti per un pezzo, finché non giunse all'orecchio
               del Re che suo figlio faceva all'amore con una donna barbuta. Allora il Re chiamò il
               figlio e gli disse: - Come pensi che un Re possa fare all'amore con una donna con la
               barba? Ne va la dignità della Corona! O tu la abbandoni, o io la faccio morire! Il
               giovane andò dalla ragazza e le disse: - Senti, ho da dirti una cosa. Mio padre è
               venuto a sapere che faccio all'amore con una donna barbuta e m'ha detto che se non
               t'abbandono, ti manderà a morte. Dimmi dove vuoi che scappiamo.</p>
            <p>- Tu devi farmi solo questo piacere, - disse la ragazza, - fammi fare un velo nero e
               un abito nero di velluto, e conducimi dal nonno, che chiederemo aiuto a lui. Il
               Principe portò il vestito e il velo e così vestita e imbacuccata, salirono in
               carrozza e andarono al palazzo. Lei andò sotto il camino e disse: - Nonno? - Chi c'è?
               - Sono io, nonno! - Cosa vuoi, brutta barbuta? - Nonno benedetto, senta, sono
               condannata a morte per causa sua... - Per causa mia? Non t'avevo detto di portar via
               tutto e non dimenticarti niente? Se non dimenticavi la collana d'oro io sarei
               liberato dal mio incantesimo, e invece m'è toccato ricominciare da capo la mia
               condanna! - Nonno, - disse la ragazza, - io non chiedo la bellezza che avevo in
               questo palazzo, ma vorrei almeno il viso di quando sono arrivata. Dunque, nonno, mi
               faccia la carità, mi rifaccia com'ero prima. - Bene, - disse il nonno, - ti sei
               dimenticata niente? - No, no, - disse la ragazza, - ho in mano la collana d'oro che
               avevo lasciata appesa a un chiodo. Allora le disse il nonno: - Mettitela al collo,
               che bella eri e più bella diventerai. La ragazza si mise al collo la collana d'oro e
               la barba tutt'a un tratto sparì. - Nonno! Ti ringrazio! Addio!</p>
            <p>- Va' pure, - disse il nonno, - che bella sei e più bella diventerai -. E la ragazza
               era diventata bella che pareva un sole. Corre giù per le scale e va alla carrozza
               dello sposo. Lui, a vederla così bella, come prima e ancora più di prima, tutto
               contento l'abbraccia e le dice: - Ora mio papà non ti condannerà più a morte; e
               neanche dirà che a far all'amore con te ne va della dignità della Corona! Infatti,
               arrivati al palazzo reale, s'affacciò il padre: - Ecco, - disse il figlio, - la
               brutta barbuta con cui faccio all'amore. - Ah, - disse il vecchio Re, - figlio mio,
               hai ragione; più bella di così non può essere -. La abbraccia, e dà ordine per le
               nozze, e intanto vuole che vada sul balcone, perché possa vederla tutto il popolo.
               Subito, sotto il balcone si riunì tanto popolo, e al vedere la bella giovane, tutti
               gridavano: - Viva, viva la Regina nuova! Dopo pochi giorni, i due giovani si sono
               sposati e hanno fatto le nozze con ravanelli in marmellata, sorci pelati, gatti
               scorticati, scimmie in tegame; ne hanno mangiato oggi e n'è avanzato per domane; in
               ultimo di tutto c'era ramo di rosmarino, e a me non han detto neanche: "piglia un
               bicchier di vino".</p>
         </div>
         <div xml:id="fable36">
            <head>36. Il figlio del Re di Danimarca<note/></head>
            <span><placeName ref="Venezia">Venezia</placeName></span>
            <p>C'era una volta <persName type="dispatcher" subtype="sovereign" source="#fable36">un Re e una Regina</persName>
               che non potevano aver figlioli. Finalmente, a furia di pregare i loro idoli, la
               Regina riuscì ad avere una bambina. Per sapere il destino della figlia, chiamò <persName
                  type="helper" subtype="sage" source="#fable36">dodici astrologhi</persName>; a undici di loro diede in
               regalo un telescopio d'oro, e al dodicesimo, che era il più vecchio di tutti, diede
               solo un telescopio d'argento. Gli astrologhi si radunarono attorno alla figlia, e chi
               disse che sarebbe stata bella, chi disse che sarebbe stata brava, chi virtuosa,
               insomma le solite cose. Solo il più <persName type="hostile" subtype="sage" source="#fable36"
                  >vecchio</persName> stava zitto. - Dica la sua anche lei, - gli fece il Re. E
               l'astrologo, che se l'era avuta a male per il telescopio d'argento, rispose che tutto
               quel che avevano detto gli altri andava bene, ma la ragazza si sarebbe innamorata del
               primo uomo che avrebbe sentito nominare. - E cosa possiamo fare per impedirlo? -
               chiese il Re. - Bisogna fare un palazzo unito a questo, - spiegò l'astrologo, - con
               dentro tutto quel che può occorrere alla figlia d'un Re, e lì alloggiarla, con balie
               e cameriere. Ma dovrà essere un palazzo senza neanche una finestra, tranne che un
               finestrino in alto in alto.</p>
            <p>Così fu fatto. Il Re andava a trovare la <persName type="protagonist" subtype="lover" source="#fable36"
                  >figlia</persName> una volta al mese e la vedeva crescere e diventar sempre più bella,
               come era stato predetto dagli astrologhi, ma più cresceva e più capiva che non poteva
               restar là chiusa eternamente, e che ci doveva essere un altro mondo, diverso da
               quello in cui era prigioniera. Un giorno che le sue cameriere erano in giardino, la
               ragazza andò sotto a quella finestrella in alto in alto e cominciò a fare una torre
               di tavoli e tavolini e sedie uno sopra l'altro finché riuscì a raggiungere il
               davanzale. Di là poteva vedere il cielo col sole e le nuvole, ma non la terra, e
               dalla terra le arrivavano suoni e parole. Sentì le voci di due giovanotti che
               passavano in strada. Uno diceva: - Ma cos'è questo palazzo accanto a quello del Re? -
               Non sai? C'è dentro la figlia del Re, che la tengono chiusa perché le hanno predetto
               che s'innamorerà del primo uomo di cui sentirà parlare. - Ed è bella? - Si dice di
               sì, ma nessuno l'ha mai vista. - Può esser bella quanto vuole, ma bella come il <persName
                  type="prize" subtype="creator" source="#fable36">figlio del Re di Danimarca</persName> non sarà di
               sicuro. Sai che il figlio del Re di Danimarca è tanto bello che deve portare sette
               veli sul viso? E non si sposerà finché non troverà una sposa bella come lui.</p>
            <p>La figlia del Re, a sentir quelle parole, fu presa dalle smanie e cadde in terra.
               Accorsero le sue damigelle e la trovarono che piangeva e smaniava: - Voglio andare
               fuori di qua, fuori di qua! - Abbia pazienza, - dissero le damigelle, - aspetti che
               torni suo padre e lo dica a lui. Alla fine del mese venne a trovarla suo padre come
               al solito, e lei scoppiò in pianto e gli disse che era imprigionata senza ragione, e
               che voleva uscire. Il Re allora la fece passare nel suo palazzo, con l'ordine che mai
               nessun uomo le fosse nominato.</p>
            <p>Ma la ragazza ormai aveva in mente il figlio del Re di Danimarca ed era sempre
               malinconica. Suo padre le domandava sempre cos'aveva, e lei: - Niente, niente! -
               Finalmente un giorno si fece coraggio, entrò nello studio di suo padre, si buttò in
               ginocchio e gli raccontò del figlio del Re di Danimarca. - Padre mio, vi supplico,
               mandate a domandargli se mi vuole in sposa. - Alzati e sta' quieta, - le disse il Re.
               - Ora manderò gli ambasciatori. Sono più potente io del Re di Danimarca, e non mi
               dirà di no.</p>
            <p>Gli ambasciatori arrivarono dal Re di Danimarca. Il Re di Danimarca chiamò il figlio.
               Venne il figlio, coi sette veli sopra il viso, e suo padre gli disse che lo
               domandavano per sposo. Allora lui sollevò il primo velo e chiese agli ambasciatori: -
               È bella come me? E gli ambasciatori gli risposero: - Sacra Maestà, sì. Lui sollevò il
               secondo velo: - È bella come me? - Sacra Maestà, sì. E così sollevò tutti i veli uno
               dopo l'altro e quando si fu tolto l'ultimo chiese: - È bella come me? Gli
               ambasciatori chinarono il capo. - Sacra Maestà, no. - Allora ditele che non la
               voglio. - Ma ha detto così, - insistettero gli ambasciatori, - che se lei non la
               vuole, s'impiccherà. Il figlio del Re di Danimarca allora prese una corda e la buttò
               agli ambasciatori. - Prendete questa corda e ditele che s'impicchi.</p>
            <p>Gli ambasciatori fecero ritorno con la corda in mano, e il Re montò su tutte le
               furie. Ma la ragazza prese a piangere, a sospirare, a pregare suo padre, tanto che
               egli mandò di nuovo gli ambasciatori al Re di Danimarca. Anche questa volta il figlio
               del Re di Danimarca alzò tutti i suoi veli fino all'ultimo, e chiese: - È bella come
               me? - Sacra Maestà, no. - Allora ditele che non la voglio. - Ha detto così che
               prenderà un coltello e s'ammazzerà. - Tenete questo coltello e ditele che
               s'ammazzi.</p>
            <p>Tornarono col coltello e il Re voleva dichiarare guerra alla Danimarca, ma la figlia
               a forza di preghiere e suppliche lo calmò e dopo qualche mese lo persuase a mandare
               ancora una volta gli ambasciatori. Il figlio del Re di Danimarca fece le stesse
               domande. - Sacra Maestà, no, - risposero gli ambasciatori quando sollevò l'ultimo
               velo, - ma se sarà respinta ancora, ha detto che prenderà una pistola e si sparerà. -
               Tenete questa pistola e che si spari. Tornarono con la pistola. E il Re andò ancora
               in collera e la figlia si rimise a piangere. - Vi prego, padre mio, - lei disse, -
               fatemi una botte di ferro, chiudetemi dentro e lasciatemi andare per il mare. Il
               padre non voleva nemmeno sentir parlare di questa cosa, ma a forza di preghiere la
               figlia ottenne d'esser messa in una botte. C'entrò vestita da principessa, con la
               corona in testa, e con la corda, il coltello e la pistola, e un po' di roba da
               mangiare per il viaggio. E via per il mare.</p>
            <p>Dopo aver galleggiato giorni e giorni, il mare la portò a un'isola, dov'era il
               palazzo di una Regina. Le damigelle al mattino apersero i balconi, e videro la botte
               sulla spiaggia. - Ah, Sacra Maestà! - dissero. - Se vedesse che bella botticella ha
               buttato a riva il mare! La <persName type="helper" subtype="sovereign" source="#fable36">Regina</persName>
               diede ordine di tirar su la botte. L'apersero in sua presenza e uscì quella bella
               giovane. - Perché vai così per il mare? - le chiese la regina, e lei le raccontò. -
               Niente, niente, non prenderti tanta passione, - le disse la Regina. - Il figlio del
               Re di Danimarca è mio fratello. E ogni mese viene a farmi visita per bere un
               bicchiere d'acqua di mare. Tra pochi giorni dovrebbe venire. Venne dunque il figlio
               del Re di Danimarca. La Regina sua sorella, invece di far entrare la solita damigella
               a portargli il bicchiere d'acqua di mare, fece entrare questa giovane. E lui, a
               vederla, s'innamorò tutto d'un colpo. - Chi è questa bella signora? - chiese alla
               sorella. - Una mia amica. - Sorella mia, sai cosa ti dico? Che d'ora in avanti invece
               che ogni mese verrò a trovarti ogni quindici giorni.</p>
            <p>Dopo quindici giorni tornò, e quella giovane gli portò il bicchiere d'acqua di mare.
               - Sorella mia, sai cosa ti dico? - fece lui. - Invece che ogni quindici giorni, verrò
               ogni otto. Dopo otto giorni tornò, ma questa volta il bicchier d'acqua fu portato
               dalla damigella di prima. Il figlio del Re di Danimarca non volle bere. - Ma quella
               bella giovane, - domandò, - non c'è più? - Sta poco bene. - Voglio andare a trovarla
               nella sua stanza. La giovane era a letto e davanti sul lenzuolo aveva la corda, il
               coltello e la pistola. Ma egli guardava solo lei, e non ci badò. Lei invece gli
               disse: - Allora, quale devo adoperare di queste tre cose? Lui non capiva, e lei gli
               spiegò allora che era la figlia di quel Re che gli aveva mandato gli ambasciatori. -
               Sono stato ingannato! - disse lui. - Avessi saputo che eri così bella, avrei detto di
               sì subito! La giovane allora s'alzò e scrisse a suo padre: "Mi trovo in casa della
               tal Regina e c'è qui anche il figlio del Re di Danimarca, e vuole sposarmi". Il padre
               tutto contento andò a prenderla, andarono tutti dal Re di Danimarca e lì fecero le
               nozze.</p>
         </div>
         <div xml:id="fable37">
            <head>37. Il bambino nel sacco<note/></head>
            <span><placeName ref="Friuli">Friuli</placeName></span>
            <p><persName type="protagonist" subtype="rebel" source="#fable37">Pierino Pierone</persName> era un bambino alto
               così, che andava a scuola. Per la strada di scuola c'era un orto con un pero, e
               Pierino Pierone ci s'arrampicava a mangiar le pere. Sotto il pero passò la <persName type="villain" subtype="magician" source="#fable37">Strega Bistrega</persName> e disse: Pierino Pierone
               dammi una pera / Con la tua bianca manina, / Ché a vederle, son sincera, / Sento in
               bocca l'acquolina! Pierino Pierone pensò: "Questa si sente l'acquolina in bocca
               perché vuole mangiare me, non le pere", e non voleva scendere dall'albero. Colse una
               pera e la buttò alla Strega Bistrega. Ma la pera cascò per terra, proprio dov'era
               passata una mucca e aveva lasciato un suo ricordo. La Strega Bistrega ripeté: Pierino
               Pierone dammi una pera / Con la tua bianca manina, / Ché a vederle, son sincera, /
               Sento in bocca l'acquolina! Ma Pierino Pierone non scese e buttò un'altra pera, e la
               pera cadde per terra, proprio dov'era passato un cavallo e aveva lasciato un
               laghetto.</p>
            <p>La Strega Bistrega ripeté la sua preghiera e Pierino Pierone pensò che era meglio
               accontentarla. Scese e le porse una pera. La Strega Bistrega aperse il sacco ma
               invece di metterci la pera ci mise Pierino Pierone, legò il sacco e se lo mise in
               spalla. Fatto un pezzo di strada, la Strega Bistrega dovette fermarsi a fare un
               bisognino: posò il sacco e si nascose in un cespuglio. Pierino Pierone che intanto,
               coi suoi dentini da topo, aveva rosicchiato la corda che legava il sacco, saltò
               fuori, ficcò nel sacco una bella pietra e scappò. La Strega Bistrega riprese il sacco
               e se lo mise sulle spalle. Ahimè Pierino Pierone / Pesi come un pietrone! disse, e
               andò a casa. L'uscio era chiuso e la Strega Bistrega chiamò sua figlia: Margherita
               Margheritone, / Vieni giù e apri il portone / E prepara il calderone / Per bollire
               Pierino Pierone.</p>
            <p><persName type="hostile" subtype="caregiver" source="#fable37">Margherita Margheritone</persName> aprì e poi
               mise sul fuoco un calderone pieno d'acqua. Appena l'acqua bollì, la Strega Bistrega
               ci vuotò dentro il sacco. - Plaff! - fece la pietra, e sfondò il calderone; l'acqua
               andò sul fuoco e tutt'intorno e bruciò le gambe alla Strega Bistrega. Mamma mia cosa
               vuol dire: / Porti i sassi da bollire? disse Margherita Margheritone. E la Strega
               Bistrega saltando per il bruciore: Figlia mia, riaccendi il fuoco, / Io ritorno qui
               tra poco. Cambiò vestito, si mise una parrucca bionda, e andò via col sacco. Pierino
               Pierone invece d'andare a scuola era tornato sul pero. Ripassò la Strega Bistrega
               travestita, sperando di non esser riconosciuta, e gli disse: Pierino Pierone dammi
               una pera / Con la tua bianca manina, / Ché a vederle, son sincera, / Sento in bocca
               l'acquolina!</p>
            <p>Ma Pierino Pierone l'aveva riconosciuta lo stesso e si guardava bene dallo scendere:
               Non do pere alla Strega Bistrega / Se no mi prende e nel sacco mi lega. E la Strega
               Bistrega lo rassicurò: Non sono chi credi, son sincera, / Arrivata son qui
               stamattina, / Pierino Pierone dammi una pera / Con la tua bianca manina. E tanto
               disse tanto fece che Pierino Pierone si persuase e scese a darle una pera. La Strega
               Bistrega lo ficcò subito nel sacco.</p>
            <p>Arrivati a quel cespuglio, dovette di nuovo fermarsi per un bisognino, ma stavolta il
               sacco era legato così forte che Pierino Pierone non poteva scappare. Allora il
               ragazzo si mise a fare il verso della quaglia. Passò un <persName type="helper"
                  subtype="citizen" source="#fable37">cacciatore</persName> con un cane cercando quaglie, trovò il sacco e
               l'aperse. Pierino Pierone saltò fuori e supplicò il cacciatore di mettere il cane al
               suo posto nel sacco. Quando la Strega Bistrega tornò e riprese il sacco, il cane lì
               dentro non faceva che dimenarsi e guaire, e la Strega Bistrega diceva: Pierino
               Pierone non ti rimane / Che saltare e guaire come un cane. Arrivò alla porta e chiamò
               la figlia: Margherita Margheritone, / Vieni giù e apri il portone / E prepara il
               calderone / Per bollire Pierino Pierone. Ma quando fece per rovesciare il sacco
               nell'acqua bollente, il cane furioso sgusciò fuori, le morse un polpaccio, saltò in
               cortile e cominciò a sbranar galline.</p>
            <p>Mamma mia, che casi strani, / Tu per cena mangi i cani? disse Margherita
               Margheritone. E la Strega Bistrega: Figlia mia, riaccendi il fuoco, / Io ritorno qui
               tra poco. Cambiò vestito, si mise una parrucca rossa e tornò al pero; e tanto disse
               tanto fece che Pierino Pierone si lasciò acchiappare un'altra volta. Questa volta non
               si fermò in nessun posto e portò il sacco fino a casa, dove sua figlia l'aspettava
               sull'uscio. - Prendilo e chiudilo nella stia, - le disse, - e domani di buonora,
               mentre io sono via, fallo in spezzatino con patate. Margherita Margheritone,
               l'indomani mattina, prese un tagliere e una mezzaluna e aperse uno spiraglio nella
               stia. Pierino Pierone fammi un piacere, / Metti la testa su questo tagliere. E lui:
               Come? Fammi un po' vedere. Margherita Margheritone posò il collo sul tagliere e
               Pierino Pierone prese la mezzaluna, le tagliò la testa e la mise a friggere in
               padella.</p>
            <p>Venne la Strega Bistrega ed esclamò: Margheritone figlia mia bella, / Chi t'ha messa
               lì in padella? - Io! - fece Pierino Pierone su dalla cappa del camino. - Come hai
               fatto a salire lassù? - chiese la Strega Bistrega. - Ho messo una pignatta sopra
               l'altra e sono salito. Allora la Strega Bistrega provò a farsi una scala di pignatte
               per salire ad acchiapparlo, ma sul più bello sfondò le pignatte, cadde nel fuoco e
               bruciò fino all'ultimo briciolo.</p>
         </div>
         <div xml:id="fable38">
            <head>38. Quaquà! Attaccati là!<note/></head>
            <span><placeName ref="Friuli">Friuli</placeName></span>
            <p>Un <persName type="dispatcher" subtype="caregiver" source="#fable38">Re</persName> aveva una figlia, bella come
               la luce del sole, che tutti i principi e i gran signori l'avrebbero voluta in sposa,
               se non fosse stato per via del patto che aveva stabilito con suo padre. Bisogna
               sapere che una volta questo Re aveva offerto un gran pranzo, e mentre tutti gli
               invitati ridevano e stavano in allegria, solo sua figlia rimaneva seria e scura in
               volto. - Perché così triste? - le domandarono i commensali. E lei: zitta. Tutti si
               provarono a farla ridere, ma nessuno ci riusciva. - Figlia mia, sei arrabbiata? - le
               disse il padre. - No, no, padre mio. - E allora, perché non ridi? - Non riderei
               nemmeno se ne andasse della mia vita. Al Re allora venne quest'idea: - Brava! Visto
               che ti sei così intestata a non ridere, facciamo una prova, anzi un patto. Chi ti
               vorrà sposare, dovrà riuscire a farti ridere. - Va bene, - disse la <persName
                  type="prize" subtype="rebel" source="#fable38">Principessa</persName>. - Ma ci aggiungo questa
               condizione: che chi cercherà di farmi ridere e non ci riuscirà, gli sarà tagliata la
               testa.</p>
            <p>E così fu stabilito, tutti i commensali erano testimoni e ormai la parola data non si
               poteva più ritirarla. La voce si sparse per il mondo, e tutti i principi e i gran
               signori volevano provare a conquistare la mano di quella Principessa così bella. Ma
               quanti ci provavano, tutti ci rimettevano la testa. Ogni mattina di buonora la
               Principessa si metteva sul poggiolo ad aspettare che arrivasse un pretendente. Così
               passavano gli anni, e il Re aveva paura di vedersi questa figlia andarsene in spiga
               come un vecchio cespo di insalata. Ora accadde che la notizia capitò anche in un
               paesotto. Si sa che a veglia si vengono a sapere storie di tutti i generi, e così si
               parlò di quel patto della Principessa. Un <persName type="protagonist" subtype="jester" source="#fable38">
                  ragazzo con la tigna in testa</persName>, figlio di un povero ciabattino, era stato a
               sentire a bocca aperta. E disse: - Ci voglio andare io! - Ma va' là, tu! non dire
               sciocchezze, figlio mio, - fece suo padre. - Sì, padre, voglio andare a vedere.
               Domani mi metto in viaggio. - T'ammazzeranno. Quelli non scherzano. - Padre, io
               voglio diventare Re! - Sì, sì, - risero tutti, - un Re con la tigna in testa!</p>
            <p>L'indomani mattina, il padre non pensava nemmeno più a quell'idea del figlio, quando
               se lo vide comparire davanti e dire: - Allora, padre, io vado; qui tutti mi guardano
               brutto per via della tigna. Datemi tre pani, tre <note>(Carantàn (dial. friulano):
                  "moneta di rame che era la sessantesima parte di un fiorino, conosciuta in antico
                  con questo nome pel commercio con la vicina Carintia"
                     (Pirona)<hi>carantani</hi></note> e una <note>(Bozze (dial. friulano):
                  "mezzetto, vaso di terra ad uso di misurare liquidi; è la metà del boccale"
                     (Pirona).)<hi>boccia</hi></note> di vino. - Ma pensa... - Ho già pensato a
               tutto, - e partì.</p>
            <p>Cammina cammina, incontra una <persName type="helper" subtype="magician" source="#fable38">povera
                  donna</persName> che si trascinava appoggiandosi a un bastone. - Avete fame, padrona?
               - le chiese il tignoso. - Sì, figlio: e tanta. Avresti qualcosa da darmi da mangiare?
               Il tignoso le diede uno dei suoi tre pani, e la donna lo mangiò. Ma visto che aveva
               ancora fame, le diede anche il secondo, e poiché gli faceva proprio pietà, finì per
               darle anche il terzo. E cammina, cammina. Trova un'altra donna, tutta in stracci. -
               Figliolo, mi daresti qualche soldo per comprarmi un vestituccio? Il tignoso le diede
               un carantano; poi pensò che forse un carantano solo non bastava, gliene diede un
               altro; ma la donna gli faceva tanta pietà che le diede anche il terzo. E cammina,
               cammina. Incontra un'altra donna, vecchia, grinzosa, che se ne stava a lingua fuori
               dalla sete che aveva.</p>
            <p>- Figliolo, se mi dài un po' d'acqua da bagnarmi la lingua, salvi un'anima del
               Purgatorio. Il tignoso le porse la sua boccia di vino; la vecchia ne bevve un po' e
               lui la invitò a bere ancora, finché non gliel'ebbe scolata tutta. Rialzò il viso, e
               non era più una vecchia, ma <addName>vecchia<persName type="helper" subtype="magician" source="#fable38"
                     >una bella fanciulla bionda</persName></addName>, con una stella tra i capelli. -
               Io so dove vai, - gli disse, - e ho conosciuto il tuo buon cuore perché le tre donne
               che hai incontrato ero sempre io. Voglio aiutarti. Prendi questa bella oca, e
               portatela sempre con te. È un'oca che quando qualcuno la tocca, strilla: "Quaquà!" e
               tu devi dire subito: "Attaccati là!" - E la bella fanciulla sparì. Il tignoso
               continuò la strada portandosi dietro l'oca. A sera arrivò a un'osteria e, senza soldi
               com'era, si sedette fuori, su una panca. Uscì l'oste e voleva cacciarlo via, ma in
               quella capitarono le <persName type="hostile" subtype="innocent" source="#fable38">due figlie</persName>
               dell'oste e, vista l'oca, dissero al padre: - Ti prego, non mandar via questo
               forestiero. Fallo entrare e dàgli da mangiare e da dormire. L'oste guardò l'oca, capì
               che cosa avevano in testa le figlie e disse: - Bene, il giovane dormirà in una bella
               camera, e l'oca la porteremo nella stalla. - Questo poi no, - disse il tignoso, -
               l'oca la tengo con me; è un'oca troppo bella per stare in una stalla. Dopo mangiato,
               il tignoso andò a dormire e l'oca la mise sotto il letto. Mentre dormiva, gli parve
               di sentire un tramestio; e tutt'a un tratto l'oca fece: - Quaquà! - Attaccati là! -
               gridò lui e s'alzò a vedere.</p>
            <p>Era la figlia dell'oste, che s'era avvicinata carponi, in camicia, aveva abbrancato
               l'oca per portarle via le piume e ora era rimasta appiccicata in quella posizione. -
               Aiuto! Sorella! Vienimi a staccare! - gridò. Venne la sorella, in camicia anche lei,
               abbraccia la sorella alla vita per staccarla dall'oca, ma l'oca grida: - Quaquà! - E
               il tignoso: - Attaccati là! - E anche la sorella resta lì attaccata. Il giovane
               s'affacciò alla finestra: era quasi giorno. Si vestì e uscì dall'osteria, con l'oca
               dietro e le due figlie dell'oste attaccate. Per strada incontrò un <persName type="hostile" subtype="citizen" source="#fable38">prete</persName>. Vedendo le figlie dell'oste in
               camicia, il prete cominciò a dire: - Ah, svergognate, è così che si va in giro a
               quest'ora! Ora vi faccio vedere io! - E giù una sculacciata. - Quaquà! - fa l'oca. -
               Attaccati là! - dice il tignoso, e il prete resta attaccato anche lui. Continuano la
               strada, con tre persone attaccate all'oca. Incontrano un <persName type="hostile"
                  subtype="citizen" source="#fable38">calderaio</persName> carico di casseruole, pentole e tegami. - Ah,
               che cosa mi tocca di vedere! Un prete in quella posizione! Aspetta a me! - E giù una
               bastonata. - Quaquà! - fa l'oca. - Attaccati là! - fa il tignoso, e ci resta
               attaccato anche il calderaio, con tutte le sue pentole.</p>
            <p>La figlia del Re quella mattina era come al solito sul poggiolo, quando vide arrivare
               quella compagnia: il tignoso, l'oca, la prima figlia dell'oste attaccata all'oca, la
               seconda figlia dell'oste attaccata alla prima, il prete attaccato alla seconda, il
               calderaio con casseruole, pentole e tegami attaccato al prete. A quella vista la
               Principessa scoppiò a ridere come una matta, poi chiamò suo padre, e anche lui si
               mise a ridere: tutta la Corte s'affacciò alle finestre e tutti ridevano a
               crepapancia. Sul più bello della risata generale, l'oca e tutti quelli che c'erano
               attaccati sparirono. Restò solo il tignoso. Salì le scale e si presentò al Re. Il Re
               gli diede un'occhiata, lo vide lì con la tigna in testa, vestito di mezzalana, tutto
               rattoppato, e non sapeva come fare. - Bravo giovane, - gli disse, - ti prendo per
               servitore. Ti va? - Ma il tignoso non volle accettare: voleva sposare la
               Principessa.</p>
            <p>Il Re, per prender tempo, cominciò a farlo lavare bene, e vestire da signore. Quando
               si ripresentò, il giovane non si riconosceva più: era tanto bello che la Principessa
               se ne innamorò e non vide più che per gli occhi suoi. Per prima cosa, il giovane
               volle andare a prendere suo padre. Arrivò in carrozza, e il povero ciabattino si
               stava lamentando sulla soglia della porta, perché quell'unico figlio lo aveva
               abbandonato. Lo portò alla Reggia, lo presentò al Re suo suocero e alla Principessa
               sua sposa e si fecero le nozze.</p>
         </div>
         <div xml:id="fable39">
            <head>39. La camicia dell'uomo contento<note/></head>
            <span><placeName ref="Friuli">Friuli</placeName></span>
            <p>Un Re aveva un figlio unico e gli voleva bene come alla luce dei suoi occhi. Ma
               questo Principe era sempre scontento. Passava giornate intere affacciato al balcone,
               a guardare lontano. - Ma cosa ti manca? - gli chiedeva il Re. - Che cos'hai? - Non lo
               so, padre mio, non lo so neanch'io. - Sei innamorato? Se vuoi una qualche ragazza
               dimmelo, e te la farò sposare, fosse la figlia del Re più potente della terra o la
               più povera contadina! - No, padre, non sono innamorato. E il <persName type="protagonist"
                  subtype="caregiver" source="#fable39">Re</persName> a riprovare tutti i modi per distrarlo! Teatri,
               balli, musiche, canti; ma nulla serviva, e dal viso del <persName type="dispatcher"
                  subtype="?" source="#fable39">Principe</persName> di giorno in giorno scompariva il color di rosa. Il Re
               mise fuori un editto, e da tutte le parti del mondo venne la gente più istruita:
               filosofi, dottori e professori. Gli mostrò il Principe e domandò consiglio. Quelli si
               ritirarono a pensare, poi tornarono dal Re.</p>
            <p>- Maestà, abbiamo pensato, abbiamo letto le stelle; ecco cosa dovete fare. Cercate un
               uomo che sia contento, ma contento in tutto e per tutto, e cambiate la camicia di
               vostro figlio con la sua. Quel giorno stesso, il Re mandò gli ambasciatori per tutto
               il mondo a cercare l'uomo contento. Gli fu condotto un <persName type="helper"
                  subtype="citizen" source="#fable39">prete</persName>: - Sei contento? - gli domandò il Re. - Io sì,
               Maestà! - Bene. Ci avresti piacere a diventare il mio vescovo? - Oh, magari, Maestà!
               - Va' via! Fuori di qua! Cerco un uomo felice e contento del suo stato; non uno che
               voglia star meglio di com'è.</p>
            <p>E il Re prese ad aspettare un altro. C'era un altro <persName type="helper"
                  subtype="sovereign" source="#fable39">Re</persName> suo vicino, gli dissero, che era proprio felice e
               contento: aveva una moglie bella e buona, un mucchio di figli, aveva vinto tutti i
               nemici in guerra, e il paese stava in pace. Subito, il Re pieno di speranza mandò gli
               ambasciatori a chiedergli la camicia. Il Re vicino ricevette gli ambasciatori, e: -
               Sì, sì, non mi manca nulla, peccato però che quando si hanno tante cose, poi si debba
               morire e lasciare tutto! Con questo pensiero, soffro tanto, che non dormo alla notte!
               - E gli ambasciatori pensarono bene di tornarsene indietro.</p>
            <p>Per sfogare la sua disperazione, il Re andò a caccia. Tirò a una lepre e credeva
               d'averla presa, ma la lepre, zoppicando, scappò via. Il Re le tenne dietro, e
               s'allontanò dal seguito. In mezzo ai campi, sentì una voce d'uomo che cantava la
                  <note>(Falulele (dial. friulano): "cantilena comune ai villici, senza significato,
                  e con cui sogliono chiudere le strofe delle loro
                     canzoni"(Pirona).)<hi>falulella</hi></note>. 
               Il Re si fermò: "Chi canta
               così non può che essere contento!" e seguendo il canto s'infilò in una vigna, e tra i
               filari vide un giovane che cantava potando le viti. - Buon dì, Maestà, - disse quel
                  <persName type="prize" subtype="innocent" source="#fable39">giovane</persName>. - Così di buon'ora già in
               campagna? - Benedetto te, vuoi che ti porti con me alla capitale? Sarai mio amico. -
               Ahi, ahi, Maestà, no, non ci penso nemmeno, grazie. Non mi cambierei neanche col
               Papa. - Ma perché, tu, un così bel giovane... - Ma no, vi dico. Sono contento così e
               basta.</p>
            <p>"Finalmente un uomo felice!", pensò il Re. - Giovane, senti: fammi un piacere. - Se
               posso, con tutto il cuore, Maestà. - Aspetta un momento, - e il Re, che non stava più
               nella pelle dalla contentezza, corse a cercare il suo seguito: - Venite! Venite! Mio
               figlio è salvo! Mio figlio è salvo -. E li porta da quel giovane. - Benedetto
               giovane, - dice, - ti darò tutto quel che vuoi! Ma dammi, dammi... - Che cosa,
               Maestà? - Mio figlio sta per morire! Solo tu lo puoi salvare. Vieni qua, aspetta! - e
               lo afferra, comincia a sbottonargli la giacca. Tutt'a un tratto si ferma, gli cascano
               le braccia. L'uomo contento non aveva camicia.</p>
         </div>
         <div xml:id="fable40">
            <head>40. Una notte in Paradiso<note/></head>
            <span><placeName ref="Friuli">Friuli</placeName></span>
            <p>C'erano una volta due grandi amici che dal bene che si volevano avevano fatto questo
               giuramento: chi si sposa per primo dovrà chiamare l'amico per compare d'anello, anche
               se si trovasse in capo al mondo. Dopo un po', uno dei due amici muore. L'altro,
               dovendosi sposare, non sapeva come fare, e chiese consiglio al <persName type="helper"
                  subtype="sage" source="#fable40">confessore</persName>. - Brutto affare, - disse il pievano, - tu la tua
               parola devi mantenerla. Invitalo anche se è morto. Va' alla tomba e digli quello che
               gli devi dire. Sta poi a lui venire o no. <persName type="protagonist" subtype="citizen" source="#fable40"
                  >Il giovane</persName> andò alla tomba e disse: - Amico, è venuto il momento; vieni a
               farmi da compare d'anello! S'aperse la terra e saltò fuori l'amico. - Sì che vengo,
               devo pur mantenere la promessa, perché se non la mantengo mi tocca stare chissà
               quanto tempo in Purgatorio.</p>
            <p>Vanno a casa, e dopo in chiesa per lo sposalizio. Poi ci fu il banchetto di nozze e
               il <persName type="helper" subtype="magician" source="#fable40">giovane morto</persName> cominciò a raccontare
               storie d'ogni genere, ma di quel che aveva visto all'altro mondo non ne faceva
               parola. Lo sposo non vedeva l'ora di fargli delle domande, ma non ne aveva il
               coraggio. Alla fine del banchetto, il morto s'alza e dice: - Amico, visto che t'ho
               fatto questo piacere, dovresti venire ad accompagnarmi un pezzetto. - Certo, perché
               no? Però, senti, solo un momentino, perché, sai, è la prima notte con la mia sposa...
               - Ma sì, come vuoi! Lo sposo diede un bacio alla sposa. - Vado fuori un momento e
               torno subito, - e uscì col morto.</p>
            <p>Chiacchierando del più e del meno arrivarono alla tomba. S'abbracciarono. Il vivo
               pensò: "Se non glielo domando ora non glielo domando più", si fece coraggio e gli
               disse: - Senti, vorrei chiederti una cosa, a te che sei morto: di là, come si sta? -
               Io non posso dire nulla, - fece il morto. - Se vuoi sapere vieni anche tu in
               Paradiso. La tomba s'aperse, e il vivo seguì il morto. E si trovarono a essere in
               Paradiso. Il morto lo condusse a vedere un bel palazzo di cristallo con le porte
               d'oro e dentro gli angeli che suonavano e facevano ballare i beati, e San Pietro che
               suonava il contrabbasso. Il vivo stava a bocca aperta e chissà quanto sarebbe rimasto
               lì se non avesse avuto da vedere tutto il resto. - Vieni in un altro posto, adesso! -
               gli disse il morto, e lo portò in un giardino in cui gli alberi invece di foglie
               avevano uccelli di tutti i colori che cantavano. - Andiamo avanti, cosa fai lì
               incantato! - E lo portò in un prato in cui ballavano gli angeli, allegri e dolci come
               innamorati. - Ora ti porto a vedere una stella! - Sulle stelle non si sarebbe mai
               stancato di guardare; i fiumi invece che d'acqua erano di vino e la terra era di
               formaggio. Tutto a un tratto si riscosse: - Di', compare, sarà già qualche ora che
               sono quassù. Bisogna che torni dalla sposa che sarà in pensiero. - Sei già stufo? -
               Stufo? Sì: stesse a me... - E ce ne sarebbe ancora da vedere! - Lo credo, ma è meglio
               che vada. - Bene, come vuoi, - e il morto lo riaccompagnò fino alla tomba e poi
               sparì.</p>
            <p>Il vivo uscì dalla tomba, e non riconosceva più il cimitero. Era tutto pieno di
               monumenti, statue, alberi alti. Esce dal cimitero e invece di quelle casette di sassi
               tirate su alla meglio, vede dei gran palazzi, e tranvai, automobili, aeroplani. "Dove
               diavolo sono? Ho sbagliato strada? Ma com'è vestita questa gente?" Domanda a un<persName type="helper" subtype="citizen" source="#fable40">vecchietto</persName>: - Galantuomo, questo paese
               è...? - Sì, si chiama così, questa città. - Bene, non so perché, non mi ritrovo.
               Sapete dirmi dov'è la casa di quello che si è sposato ieri? - Ieri? Mah, io faccio il
               sagrestano, e posso dire che ieri non s'è sposato nessuno! - Come? Io, mi son
               sposato! - e gli raccontò che aveva accompagnato in Paradiso il suo compare morto. -
               Ti sogni, - disse il vecchio. - Questa è una vecchia storia che raccontano: dello
               sposo che ha seguito il compare nella tomba e non è più tornato, e la sposa è morta
               dal dolore.</p>
            <p>- Ma no, lo sposo sono io! - Senti, l'unica è che tu venga a parlare qui col nostro
               Vescovo. - Vescovo? Ma qui in paese c'è solo il pievano. - Che pievano? Sono tanti di
               quegli anni che qui ci sta il Vescovo -. E lo portò dal Vescovo. Il <persName type="helper" subtype="sage" source="#fable40">Vescovo</persName>, quando il giovane gli raccontò cosa
               gli era successo, si ricordò di una storia sentita da ragazzo. Prese i libri,
               cominciò a sfogliarli: trent'anni fa, no; cinquant'anni, no; cento, no; duecento, no.
               E continua a scartabellare. Alla fine, su una carta tutta rotta e bisunta, trova
               proprio quei nomi. - È stato trecent'anni fa. Quel giovane è scomparso nel cimitero e
               la sua sposa è morta di dolore. Leggi qui se non ci credi! - Ma sono io! - E sei
               stato all'altro mondo? Raccontami, raccontami qualcosa! Ma il giovane diventò giallo
               come la morte e cadde in terra. Così morì, senza poter raccontare nulla di quel che
               aveva visto.</p>
         </div>
         <div xml:id="fable41">
            <head>Gesù e San Pietro in Friuli<note/></head>
            <span><placeName ref="Friuli">Friuli</placeName></span>
            <ab>Come fu che San Pietro è andato col Signore</ab>
            <p>C'era una volta un <persName type="protagonist" subtype="citizen" source="#fable41">poveruomo</persName> che si
               chiamava Pietro e faceva il pescatore. Una sera tornò a casa stanco, senza aver preso
               neanche un pesce, e la <persName type="dispatcher" subtype="citizen" source="#fable41">moglie</persName> non
               gli aveva preparato cena. - Sono andata in giro tutto il giorno ma non ho trovato
               niente, - gli disse, - e soldi non ne abbiamo. - E come faccio ad andare a letto
               senza cena? Presto, trovami qualcosa da mangiare! - Qui non c'è niente, Pietro. Se
               proprio vuoi, andiamo in quel campo, dove ci sono dei bei torsi di verze, e
               prendiamoceli. - Ma io non voglio fare il ladro! - Allora digiuniamo. - Verze, dici?
               Ma se ci prendono? Tutt'e due insieme... - Ecco: per non dar nell'occhio, andiamoci
               uno da una parte e uno dall'altra.</p>
            <p>Pietro si decise e si avviarono a quel campo, lui da una strada e sua moglie da
               un'altra. Per la sua strada, Pietro incontrò un uomo biondo con gli occhi grigi, che
               stava seduto su di un paracarro. "Chissà cosa fa qui questo forestiero!", si domandò
               Pietro, e gli chiese: - Galantuomo! Che facciamo di bello? - Sono qui per insegnare
               agli uomini a non fare del male... - disse il <persName type="helper" subtype="sovereign" source="#fable41"
                  >forestiero</persName>. "Oh, pare dica proprio a me!", pensò Pietro. - ...e se han
               fatto del male, per fargli fare penitenza... - aggiunse il forestiero.</p>
            <p>A Pietro quel discorso non piaceva: tagliò corto, e continuò la sua strada. Ma le
               parole del forestiero continuavano a ronzargli in testa. Arrivato al campo, vide
               un'ombra di donna che si muoveva. "La padrona! La padrona! Scappiamo!" e Pietro fuggì
               di corsa buttandosi attraverso filari, fossi e siepi. Corse a casa, sempre pensando a
               quelle parole: "Fargli far penitenza", e appena arrivato pigliò il manico della scopa
               e giù bastonate sulla schiena di sua moglie. - Ah, ladro volevi che diventassi! Ah,
               cagna! Ah, canaglia! - Pietà, Pietro, perdonami! - gridava la donna. - Non ho potuto
               prender nulla: è venuto il padrone e ho dovuto scappar via. - E a me m'ha fatto
               scappare via la padrona! Cagna! Canaglia! Farmi diventare un ladro! Ma io non voglio
               star più con te, voglio andare a far penitenza anch'io. E corse via, sulla strada,
               finché non trovò quel forestiero e gli raccontò tutto.</p>
            <p>- Sì, Pietro, hai fatto bene a venire da me, - disse il forestiero. - Adesso sappi
               che tu non hai visto la padrona e che tua moglie non ha visto il padrone, ma eravate
               solo voi due, che vi siete spaventati a vicenda, e la vostra coscienza sporca non
               v'ha fatto riconoscere. Vieni con me, sarai il mio primo amico e il mio braccio
               destro: io sono il <addName>forestiero<persName type="helper" subtype="sovereign" source="#fable41"
                     >Signore</persName></addName>. </p>

            <span> Parte 2 </span>
            <ab>La coratella di lepre</ab>
            <p>Una volta il <persName type="protagonist" subtype="sovereign" source="#fable41">Signore</persName> e <persName type="protagonist" subtype="jester" source="#fable">San Pietro</persName> passarono per un campo,
               quando tra un filare e l'altro schizzò fuori una lepre e intoppò nei piedi del
               Signore. - Presto, Pietro! Apri il sacco e mettila dentro. Pietro la mise nel sacco e
               disse: - È tanto che non mangiamo, Signore: questa ce la facciamo arrosto. - Bene,
               Pietro! Stasera ci faremo una buona cena. Tu che sei bravo a far il cuoco, cucinerai
               la lepre. Arrivarono a un paese, videro la frasca (Nota 1 L'insegna dei tavernari.)
               su una porta ed entrarono. - Buona sera, signor oste. - Buona sera, galantuomini. -
               Ci porti mezza boccia di vino, - disse il Signore. - E tu Pietro intanto va' a far
               cuocere la lepre.</p>
            <p>San Pietro, esperto com'è, piglia un coltellaccio, lo arrota con la roncola che
               portava con sé, spella la lepre, la squarta, e poi la butta in un tegame. Mentre
               cuoceva, gli venne l'acquolina in bocca: "Che grassa che è! E che buon odore! Aspetta
               a me! Ora assaggio un po' se è buona! Oh, buona! Ecco che la coratella s'è già cotta:
               non potrei mangiarmela io, con questa crosta di pane? Figuriamoci se il Signore se
               n'accorge!" Detto fatto, tira fuori la coratella con la forchetta e se la mangia. Poi
               chiama: - Signore, la lepre è cotta! La metto in tavola? - Già cotta? Portala,
               portala.</p>
            <p>Pietro reggendo il tegame con una mano e con l'altra nettandosi dal grasso i baffi,
               torna dal Signore. Serve metà lepre nel piatto del Signore e metà nel suo, e si
               mettono a mangiare. Ma il Signore si mette a cercare nel piatto. - Di', Pietro, e la
               coratella, dov'è? - Mah, Signore, non so, non ci ho badato. Forse era una lepre senza
               coratella... Non c'è neanche nel mio piatto... - Eh, dev'essere così, - dice il
               Signore, sorride e riprende a mangiare. Ma Pietro non può mandar giù neanche un
               boccone. - Su, Pietro, cos'hai che sei così biascicone? Hai forse la coratella sullo
               stomaco? - Io, Signore? - Eh, non do mica la colpa a te. Mangia, mangia. - Non posso,
               Signore, ho come un groppo qui. Adesso bevo un bicchiere di vino.</p>
            <p>La notte, Pietro non poteva chiudere occhio. All'alba s'era appena addormentato,
               quando il Signore lo svegliò perché dovevano mettersi in strada per arrivare in città
               prima di mezzogiorno. E Pietro s'alzò, sempre col pensiero di quella coratella e del
               Signore che forse sapeva tutto. In città non vedono che facce serie, occhi bassi,
               nessun avviso di balli e di feste come ce n'è sempre nelle città. "Cosa succede qui?"
               si domanda San Pietro, e il Signore gli dice: - Pietro, domanda un po' a qualcuno.
               Pietro domanda a un <persName type="helper" subtype="citizen" source="#fable41">soldato</persName>, e quello,
               sottovoce, gli dice che la <persName type="prize" subtype="innocent" source="#fable41">figlia del Re</persName>
               è tanto malata, che i medici l'hanno data per spacciata, e il <persName type="dispatcher"
                  subtype="sovereign" source="#fable41">Re</persName> ha promesso un sacco di napoleoni a chi la guarirà.
               Il Signore disse a Pietro: - Senti, Pietro, voglio farti guadagnare quel sacco di
               napoleoni. Vai al palazzo e di' che sei un gran dottore. Quando sarai solo nella
               camera della figlia del Re, prendi la tua roncola e tagliale la testa. Metti la testa
               in fresco e dopo un'ora tirala fuori, riattaccala al busto e la figlia del Re sarà
               guarita.</p>
            <p>Pietro fila dritto dal Re e chiede d'esser lasciato un'ora da solo nella camera della
               figlia. Appena è solo con lei, tira fuori la roncola e giù un colpo: la testa si
               stacca, tutto il letto si riempie di sangue. Pietro butta la testa in un secchio
               d'acqua e si siede ad aspettare che passi un'ora. Passata l'ora "Tum! Tum!" bussano
               alla porta. - Aspettate un momento! - fa Pietro; tira fuori la testa, la rimette sul
               busto, ma niente! Non s'attacca. Pietro comincia ad aver paura. Di fuori bussano.
               "Tum! Tum!" - Apri, dottore! - è la voce del Re. "Come faccio? - dice Pietro. - Come
               faccio?" Punf! Buttano giù la porta. Entra il Re e vede tutto il sangue.</p>
            <p>- Che hai fatto, canaglia? Hai assassinato mia figlia! Questa la pagherai sulla
               forca! Guardie! Legatelo e portatelo alla forca! - Maestà, perdono, misericordia! -
               Via, marsc! "Non può salvarmi che il Signore!", pensa Pietro, trascinato per la città
               tra i soldati; e proprio in quel momento, tra la folla, vede il Signore. - Salvami,
               salvami, Signore! - Dove portate quest'uomo? - fa il Signore ai soldati. - Alla
               forca. - Cos'ha fatto? - Cos'ha fatto, chiedete? Ha ammazzato la figlia del Re! - Non
               è vero, lasciatelo, anzi, riportatelo dal Re perché prenda il sacco dei napoleoni. La
               figlia del Re è sana come un pesce.</p>
            <p>I soldati tornano indietro per vedere se è vero. E arrivati davanti al palazzo reale,
               vedono la Principessa sul balcone tutta allegra, e il Re che viene incontro a Pietro,
               e gli dà il sacco di napoleoni. Pietro, vecchio com'è, in quel momento si sente tanto
               in forze che solleva il sacco come una piuma, se lo mette sulla schiena e va al
               crocicchio dove l'aspetta il Signore. - Hai visto, Pietro? - Be', Signore, poi direte
               che non sono buono a nulla! - Dammi qua i soldi che li dividiamo come al solito.
               Pietro posa il sacco, e il Signore si mette a fare i mucchi. - Cinque a me, cinque a
               te, cinque all'altro... - e così continua. - Cinque a me, cinque a te, cinque
               all'altro...</p>
            <p>Pietro lo sta un po' a guardare, poi gli chiede: - Ma Signore, noi siamo in due!
               Perché fate tre mucchi? - Eh, Pietro! - E il Signore continua: - Questo a me, questo
               a te, questo all'altro... - E chi è l'altro? - È quello che ha mangiato la
               coratella... - Signore, Signore, - dice svelto Pietro, - sono stato io a mangiarla! -
               Ecco che t'ho preso al laccio. Hai fatto male, Pietro, e la paura che t'ho fatto
               prendere è stata il tuo castigo. Ti perdono, ma non farlo più. E Pietro
               promise...</p>

            <span> Parte 3 </span>
            <ab> L'ospitalità </ab>
            <p>Una sera <persName type="protagonist" subtype="sovereign" source="#fable41">Gesù</persName> e <persName type="protagonist" subtype="jester" source="#fable41">San Pietro</persName>, dopo aver molto camminato
               per le strade della montagna, capitarono in casa d'una donna e domandarono asilo per
               quella notte. La donna li squadrò dalla testa ai piedi e disse: - Coi vagabondi non
               voglio averci a che fare! - Per l'amor di Dio, padrona! Ma la donna gli sbatté la
               porta in faccia. Pietro, permaloso come al solito, lanciò un'occhiata al Signore come
               a dirgli che sapeva lui cosa meritava quella donna. Ma il Signore, senza badargli,
               tirò avanti, ed entrò in un'altra casa più povera, nera di fuliggine, dove una
               donnetta stava filando accanto al fuoco.</p>
            <p>- Padrona, ci fate la carità di darci alloggio per stanotte? Abbiamo fatto tanta
               strada che non riusciamo più a tirarci dietro le gambe. - Ma! Sia come Dio vuole!
               Fermatevi pure, galantuomini. E dove volete andare, ormai, che fa più scuro che nella
               bocca d'un lupo? Farò quel poco che posso; intanto venite qua, sedetevi al fuoco.
               Scommetto che avrete fame, anche. - Eh, l'avete detta quasi giusta, - disse Pietro.
               La donnetta, che si chiamava <persName type="helper" subtype="citizen" source="#fable41">Donna
               Catìn</persName>, buttò quattro sterpi sul fuoco, e si mise a preparare da cena: brodo e
               fagioli teneri teneri, che Pietro a mangiarli andava in gloria, e un po' di mele, che
               teneva appese alle travi del soffitto. Poi li portò a dormire sul fieno. - Benedetta
               donna! - disse Pietro stendendosi beato. L'indomani di buonora, nel licenziarsi da
               Donna Catìn, il Signore disse: - Padrona, quel che comincerete a fare stamattina,
               possiate continuare a farlo tutto il giorno, - e se ne andarono.</p>
            <p>La donnetta si mette subito a tessere, e tesse, tesse, tesse per tutta la giornata.
               La spola andava e veniva nell'ordito, e la casa si riempiva di tela, di tela, di
               tela, che usciva dalla porta, dalle finestre, arrivava fin sotto le tegole. A sera
               venne <persName type="hostile" subtype="citizen" source="#fable41">Comare Giacoma</persName> a trovare Donna
               Catìn. Comare Giacoma era quella che aveva sbattuto la porta in faccia a Gesù e a San
               Pietro. Vede tutta quella tela e non dà pace a Donna Catìn finché non le ha
               raccontato tutto. Quando seppe che i due forestieri che lei aveva cacciato avevano
               fatto quel regalo alla vicina, si morse le dita dalla rabbia, e chiese: - Ma sapete
               se avevano intenzione di ripassare di qui, quei forestieri? - Credo di sì; hanno
               detto che andavano solo fino alla valle. - Allora, se tornano, mandatemeli a casa
               mia, vi prego, ché forse faranno una grazia così anche a me. - Volentieri,
               comare.</p>
            <p>E l'indomani sera, quando i due pellegrini si ripresentarono alla sua porta, Donna
               Catìn fece: - A dire il vero, stasera sono un po' imbrogliata a darvi alloggio; ma
               andate pure dalla mia comare Giacoma, in quella casa là sotto, che si farà in quattro
               per contentarvi. Pietro, che aveva buona memoria, storse un po' il naso, e voleva
               dire di Comare Giacoma tutto quel che pensava; ma il Signore gli fece cenno di
               tacere, e andarono a quella casa. La donna venne incontro con tanti complimenti: -
               Oh, buona sera! I signori han fatto buon viaggio? Entrino, entrino: siamo povera
               gente, ma di buon cuore. Si vogliono scaldare al fuoco? Adesso preparo cena... Così,
               tra tanti complimenti, il Signore e San Pietro mangiarono e dormirono in casa di
               Comare Giacoma, e al mattino, si disposero per uscire, con la donna che continuava a
               far auguri e riverenze. - Padrona, - disse il Signore, - che quel che cominciate a
               fare stamattina, possiate continuare a farlo tutto il giorno -. E se ne andarono.</p>
            <p>"Ora vi faccio vedere io! - si disse la comare rimboccandosi le maniche. - Voglio
               tessere il doppio di tela di Donna Catìn". Ma prima di mettersi al telaio, per non
               dover più interrompere dopo, pensò d'andare svelta svelta in concimaia a fare i suoi
               bisogni. Va, comincia, ma per quanto pensasse di far svelta, non riusciva più a
               finire. "O bella! E cosa mi succede! Come mai non finisco più... Cosa m'avrà fatto
               male? Al diavolo! Ma qui... ma non sarà che..." Dopo mezz'ora provò a togliersi di lì
               e rimettersi al telaio. Ma sì! Dovette tornare in concimaia di gran corsa. E così, ci
               passò tutta la giornata. Altro che tela! Fu un miracolo se non traboccò il
               Tagliamento.</p>

            <span>Parte 4 </span>
            <ab>Il grano saraceno</ab>
            <p>Al calar del sole, tre viandanti accaldati, sudati, impolverati, entrarono in un
               villaggio. Nei cortili stavano finendo di battere il grano, e per l'aria ancora
               volava la pula. - O di casa! - dissero i tre a una donna che stava spulando. Questa
                  <persName type="hostile" subtype="citizen" source="#fable41">donna</persName>, che era una vedova, li fece
               entrare e diede loro da mangiare e da dormire nel fienile, a patto che l'indomani
               l'aiutassero a battere. Quei viandanti, che erano il <persName type="protagonist"
                  subtype="sovereign" source="#fable">Signore</persName>, <persName type="protagonist" source="#fable41">San Giovanni</persName> e
                  <persName type="protagonist" subtype="jester" source="#fable41">San Pietro</persName>, andarono a dormire
               nel fienile. Allo spuntar del giorno, Pietro sentì cantare il gallo e disse: - Su,
               spicciamoci ad alzarci, perché abbiamo mangiato ed è giusto che si lavori. - Dormi e
               taci, - rispose il Signore, e San Pietro si voltò dall'altra. S'erano appena
               riaddormentati, quando capitò la vedova con un bastone in mano e: - Be'? Credete di
               starvene a poltrire fino al giorno del giudizio, voialtri? Dopo aver mangiato e
               bevuto alle mie spalle? - Lasciò andare una legnata sulla schiena di Pietro, e se
               n'andò di furia.</p>
            <p>- Avete visto se avevo ragione? - disse Pietro, fregandosi le spalle. - Su, su,
               andiamo a lavorare, se no quest'accidente di donna ci concia per le feste. E il
               Signore, di nuovo: - Dormi e taci. - Dite bene, voi: ma se torna se la prende con me!
               - Se hai tanta paura di una donna, - disse il Signore, - passa qua, e lascia che al
               tuo posto vada Giovanni. Cambiarono di posto e poi si riaddormentarono tutti e tre.
               La vedova tornò tutta invelenita, col bastone. - Come, ancora a dormire, siete! - E
               per non far ingiustizie, stavolta diede una bastonata a quello in mezzo: che era di
               nuovo Pietro! - Sempre a me! - gemeva Pietro, e il Signore, per farlo star tranquillo
               scambiò il posto con lui. - Così sei più riparato. Dormi e taci.</p>
            <p>Tornò la vedova e: - Adesso tocca a te! - e giù un'altra legnata a Pietro, che
               stavolta saltò fuori dal fieno. - Il Signore dica pure quel che vuole, ma io qua non
               ci resto, - e corse in cortile a prendere la trebbia e a mettersi al lavoro più
               lontano che poteva da quel diavolo di donna. Un momento dopo giunsero anche il
               Signore e San Giovanni, presero le trebbie anche loro, ma il Signore disse: - Portami
               un tizzone acceso, - e fatto segno agli altri che stessero quieti, diede fuoco ai
               quattro angoli dell'aia. In un attimo ci fu una gran fiammata che avvolse i covoni.
               Quando si spense si credeva di veder solo cenere: invece c'era tutto lo strame a
               destra, tutta la paglia a manca, la pula in aria, e il grano in mezzo, tutto fuori
               dalle spighe, bello e pulito come fosse già spulato e abburattato. La battitura era
               fatta, senza neanche dare un colpo di trebbia.</p>
            <p>I tre non aspettarono nemmeno d'esser ringraziati; escono dal cortile e se ne vanno.
               Ma la vedova, invece di pentirsi della sua prepotenza e di contentarsi di quella
               bella trebbiatura senza fatica, fa subito sgombrare l'aia, fa misurare e portar via
               il frumento, e fa portare sull'aia un altro carico di covoni. Appena gli uomini
               ebbero slegato i covoni, la vedova prese anche lei un tizzone e diede fuoco all'aia.
               Ma stavolta le fiamme bruciarono davvero, e il grano ardeva scoppiettando come
               frittelle in padella. La vedova, con le mani nei capelli, corse fuori del villaggio
               per raggiungere i tre viandanti.</p>
            <p>Appena li vide, si buttò in ginocchio e raccontò la sua disgrazia. Il Signore, visto
               che era pentita davvero, disse a Pietro: - Va', salva quello che puoi, e insegnale
               che si deve render bene per male. San Pietro arrivò sul battuto e fece il segno della
               croce: la fiamma si spense e il grano mezzo abbrustolito si radunò tutto in un grumo.
               Nero com'era, sformato, scoppiato, non sembrava più frumento; ma per la benedizione
               di San Pietro, era ancora pieno di farina, e quei granelli scuri, piccini, puntuti,
               furono il primo grano saraceno che si vide sulla terra.</p>
         </div>
         <div xml:id="fable42">
            <head>42. L'anello magico</head>
            <span><placeName ref="Trentino">Trentino</placeName></span>
            <p>Un <persName type="protagonist" subtype="explorer" source="#fable2">giovane</persName> povero disse alla sua
               mamma: - Mamma, io vado per il mondo; qui al paese tutti mi considerano meno d'una
               castagna secca, e non combinerò mai niente. Voglio andar fuori a far fortuna e allora
               anche per te, mamma, verranno giorni più felici. Così disse, e andò via. Arrivò in
               una città e mentre passeggiava per le strade, vide una <persName type="helper"
                  subtype="magician" source="#fable42">vecchietta</persName> che saliva per un vicolo in pendìo e ansimava
               sotto il peso di due grossi secchi pieni d'acqua che portava a bilancia appesi a un
               bastone. S'avvicinò e le disse: - Datemi da portare l'acqua, non ce la fate mica con
               quel peso -. Prese i secchi, l'accompagnò alla sua casetta, salì le scale e posò i
               secchi in cucina. Era una cucina piena di gatti e di cani che si affollavano intorno
               alla vecchietta, facendole le feste e le fusa.</p>
            <p>- Cosa posso darti per ricompensa? - chiese la vecchietta. - Roba da niente, - disse
               lui. - L'ho fatto solo per farvi piacere. - Aspetta, - disse la vecchietta; uscì e
               tornò con un anello. Era un anellino da quattro soldi; glielo infilò al dito e gli
               disse: - Sappi che questo è un anello prezioso; ogni volta che lo giri e gli comandi
               quello che vuoi, quello che vuoi avverrà. Guarda solo di non perderlo, che sarebbe la
               tua rovina. E per esser più sicura che non lo perdi, ti do anche uno dei miei cani e
               uno dei miei gatti che ti seguano dappertutto. Sono bestie in gamba e se non oggi
               domani ti saranno utili.</p>
            <p>Il giovane le fece tanti ringraziamenti e se ne andò, ma a tutte le cose che aveva
               detto la vecchia non ci badò né poco né tanto, perché non credeva nemmeno a una
               parola. "Discorsi da vecchia", si disse, e non pensò neanche a dare un giro
               all'anello, tanto per provare. Uscì dalla città e il cane e il gatto gli
               trotterellavano vicino; lui amava molto le bestie ed era contento d'averle con sé:
               giocava con loro e li faceva correre e saltare. Così correndo e saltando entrò in una
               foresta. Si fece notte e dovette trovare riposo sotto un albero; il cane e il gatto
               gli si coricarono vicino. Ma non riusciva a dormire perché gli era venuta una gran
               fame. Allora si ricordò dell'anello che aveva al dito. "A provare non si rischia
               niente", pensò; girò l'anello e disse: - Comando da mangiare e da bere!</p>
            <p>Non aveva ancora finito di dirlo che gli fu davanti una tavola imbandita con ogni
               specie di cibi e di bevande e con tre sedie. Si sedette lui e s'annodò un tovagliolo
               al collo; sulle altre sedie fece sedere il cane e il gatto, annodò un tovagliolo al
               collo anche a loro, e si misero a mangiare tutti e tre con molto gusto. Adesso
               all'anellino ci credeva. Finito di mangiare si sdraiò per terra e si mise a pensare a
               quante belle cose poteva fare, ormai. Non aveva che l'imbarazzo della scelta: un po'
               pensava che avrebbe desiderato mucchi d'oro e d'argento, un po' preferiva carrozze e
               cavalli, un po' terre e castelli, e così un desiderio cacciava via l'altro. "Qui ci
               divento matto, - si disse alla fine, quando non ne poté più di fantasticare, - tante
               volte ho sentito dire che la gente perde la testa quando fa fortuna, ma io la mia
               testa voglio conservarmela. Quindi, per oggi basta; domani ci penserò". Si coricò su
               un fianco e si addormentò profondamente. Il cane si accucciò ai suoi piedi, il gatto
               alla sua testa, e lo vegliarono.</p>
            <p>Quando si destò, il sole brillava già attraverso le cime verdi degli alberi, tirava
               un po' di vento, gli uccellini cantavano e a lui era passata ogni stanchezza. Pensò
               di comandare un cavallo all'anello, ma la foresta era così bella che preferì andare a
               piedi; pensò di comandare una colazione, ma c'erano delle fragole così buone sotto i
               cespugli che si contentò di quelle; pensò di comandare da bere, ma c'era una fonte
               così limpida che preferì bere nel cavo della mano. E così per prati e campi arrivò
               fino a un gran palazzo; alla finestra era affacciata una bellissima <persName type="villain" subtype="creator" source="#fable42">ragazza</persName> che a vedere quel giovane che se
               ne veniva allegro a mani in tasca seguito da un cane e da un gatto, gli fece un bel
               sorriso. Lui alzò gli occhi, e se l'anello l'aveva conservato, il cuore l'aveva
               bell'e perduto. "Ora sì che è il caso di usare l'anello", si disse. Lo girò e fece: -
               Comando che di fronte a quel palazzo sorga un altro palazzo ancora più bello, con
               tutto quel che ci vuole.</p>
            <p>E in un batter d'occhio il palazzo era già lì, più grande e più bello dell'altro, e
               dentro ci stava già lui come ci avesse sempre abitato, e il cane era nella sua
               cuccia, e il gatto si leccava le zampine vicino al fuoco. Il giovane andò alla
               finestra, l'aperse ed era proprio dirimpetto alla finestra della bellissima ragazza.
               Si sorrisero, sospirarono, e il giovane capì che era venuto il momento d'andare a
               chiedere la sua mano. Lei era contenta, i genitori pure, e dopo pochi giorni
               avvennero le nozze.</p>
            <p> La prima notte che stettero insieme, dopo i baci, gli abbracci e le carezze, lei
               saltò su a dire: - Ma di', come mai il tuo palazzo è venuto fuori tutt'a un tratto
               come un fungo? Lui era incerto se dirglielo o non dirglielo; poi pensò: "È mia moglie
               e con la moglie non è il caso di avere segreti". E le raccontò la storia dell'anello.
               Poi tutti contenti s'addormentarono. Ma mentre lui dormiva, la sposa piano piano gli
               tolse l'anello dal dito. Poi s'alzò, chiamò tutti i servitori, e: - Presto, uscite da
               questo palazzo e torniamo a casa dai miei genitori! - Quando fu tornata a casa girò
               l'anello e disse: - Comando che il palazzo del mio sposo sia messo sulla cima più
               alta e più scoscesa di quella montagna là! - Il palazzo scomparve come non fosse mai
               esistito. Lei guardò la montagna, ed era andato a finire in bilico lassù sulla
               cima.</p>
            <p>Il giovane si svegliò al mattino, non trovò la sposa al suo fianco, andò ad aprire la
               finestra e vide il vuoto. Guardò meglio e vide profondi burroni in fondo in fondo, e
               intorno, montagne con la neve. Fece per toccare l'anello, e non c'era; chiamò i
               servitori, ma nessuno rispose. Accorsero invece il cane e il gatto che erano rimasti
               lì, perché lui alla sposa aveva detto dell'anello e non dei due animali. Dapprincipio
               non capiva niente, poi a poco a poco comprese che sua moglie era stata un'infame
               traditrice, e com'era andata tutta quella storia; ma non era una gran consolazione.
               Andò a vedere se poteva scendere dalla montagna, ma le porte e le finestre davano
               tutte a picco sui burroni. I viveri nel palazzo bastavano solo per pochi giorni, e
               gli venne il terribile pensiero che avrebbe dovuto morire di fame.</p>
            <p>Quando il cane e il gatto videro il padrone così triste, gli si avvicinarono, e il
                  <persName type="helper" subtype="animal" source="#fable42">cane</persName> disse: - Non disperarti ancora,
               padrone: io e il gatto una via per scendere tra le rocce riusciremo pur a trovarla, e
               una volta giù ritroveremo l'anello. - Mie care bestiole, - disse il giovane, - voi
               siete la mia unica speranza, altrimenti preferisco buttarmi giù per le rocce
               piuttosto che morir di fame. Il cane e il gatto andarono, si arrampicarono, saltarono
               per balze e per picchi, e riuscirono a calar giù dalla montagna. Nella pianura c'era
               da attraversare un fiume; allora il cane prese il gatto sulla schiena e nuotò
               dall'altra parte. Arrivarono al palazzo della sposa traditrice che era già notte;
               tutti dormivano d'un sonno profondo. Entrarono pian pianino dalla gattaiola del
               portone; e il <persName type="helper" subtype="animal" source="#fable42">gatto</persName> disse al cane: - Ora
               tu resta qui a fare il palo; io vado su a vedere cosa si può fare.</p>
            <p>Andò su quatto quatto per le scale fin davanti alla stanza dove dormiva la
               traditrice, ma la porta era chiusa e non poteva entrare. Mentre rifletteva a quel che
               avrebbe potuto fare, passò un <persName type="helper" subtype="animal" source="#fable42">topo</persName>. Il
               gatto l'acchiappò. Era un topone grande e grosso, che cominciò a supplicare il gatto
               di lasciarlo in vita. - Lo farò, - disse il gatto, - ma tu devi rodere questa porta
               in modo che io possa entrarci. Il topo cominciò subito a rosicchiare; rosicchia,
               rosicchia, gli si consumarono i denti ma il buco era ancora così piccolo che non solo
               il gatto ma nemmeno lui topo ci poteva passare. Allora il gatto disse: - Hai dei
               piccoli? - E come no? Ne ho sette o otto, uno più vispo dell'altro. - Va' a prenderne
               uno in fretta, - disse il gatto, - e se non torni ti raggiungerò dove sei e ti
               mangerò. Il topo corse via e tornò dopo poco con un topolino. - Senti, piccolo, -
               disse il gatto, - se sei furbo salvi la vita a tuo padre. Entra nella stanza di
               questa donna, sali sul letto, e sfilale l'anello che porta al dito.</p>
            <p>Il topolino corse dentro, ma poco dopo era già di ritorno, tutto mortificato. - Non
               ha anelli al dito, - disse. Il gatto non si perse d'animo. - Vuol dire che lo avrà in
               bocca, - disse; - entra di nuovo, sbattile la coda sul naso, lei starnuterà e
               starnutando aprirà la bocca, l'anello salterà fuori, tu prendilo svelto e portalo
               subito qui. Tutto avvenne proprio come il gatto aveva detto; dopo poco il topolino
               arrivò con l'anello. Il gatto prese l'anello e a grandi salti corse giù per la scala.
               - Hai l'anello? - chiese il cane. - Certo che ce l'ho, - disse il gatto. Saltarono
               fuori dal portone e corsero via; ma in cuor suo, il cane si rodeva dalla gelosia,
               perché era stato il gatto a riprendere l'anello.</p>
            <p>Arrivarono al fiume. Il cane disse: - Se mi dài l'anello, ti porto dall'altra parte
               -. Ma il gatto non voleva e si misero a bisticciare. Mentre bisticciavano il gatto si
               lasciò sfuggire l'anello. L'anello cascò in acqua; in acqua c'era un pesce che
               l'inghiottì. Il cane subito afferrò il pesce tra i denti e così l'anello l'ebbe lui.
               Portò il gatto all'altra riva, ma non fecero la pace, e continuando a bisticciare
               giunsero dal padrone. - L'avete l'anello? - chiese lui tutto ansioso. Il cane sputò
               il pesce, il pesce sputò l'anello, ma il gatto disse: - Non è vero che ve lo porta
               lui, sono io che ho preso l'anello e il cane me l'ha rubato. E il cane: - Ma se io
               non pigliavo il pesce, l'anello era perduto. Allora il giovane si mise a carezzarli
               tutti e due e disse: - Miei cari, non bisticciate tanto, mi siete cari e preziosi
               tutti e due -. E per mezz'ora con una mano accarezzò il cane e con l'altra il gatto,
               finché i due animali non tornarono amici come prima.</p>
            <p>Andò con loro nel palazzo; girò l'anello sul dito e disse: - Comando che il mio
               palazzo stia laggiù dove è quello della mia sposa traditrice, e che la mia sposa
               traditrice e tutto il suo palazzo vengano quassù dove sono io ora -. E i due palazzi
               volarono per l'aria e cambiarono di posto: il suo giù nel bel mezzo della pianura e
               quello di lei su quella cima aguzza con lei dentro che gridava come un'aquila. Il
               giovane fece venire anche sua <persName type="helper" subtype="caregiver" source="#fable42">madre</persName> e
               le diede la vecchiaia felice che le aveva promesso. Il cane e il gatto restarono con
               lui, sempre con qualche litigio tra loro, ma in complesso stettero in pace. E
               l'anello? L'anello lo usò, qualche volta, ma non troppo, perché pensava con ragione:
               "Non è bene che l'uomo abbia troppo facilmente tutto quello che può desiderare". Sua
               moglie, quando scalarono la montagna la trovarono morta di fame, secca come un
               chiodo. Fu una fine crudele, ma non ne meritava una migliore.</p>
         </div>
         <div xml:id="fable43">
            <head>43. Il braccio di morto<note/></head>
            <span><placeName ref="Trentino">Trentino</placeName></span>
            <p>In un villaggio c'era l'usanza che quando moriva un fratello, la sorella doveva
               vegliarlo per tre notti vicino alla tomba al cimitero, e quando moriva una sorella,
               doveva vegliarla il fratello. Morì una ragazza, e suo <persName type="protagonist"
                  subtype="hero" source="#fable43">fratello</persName>, che era un ragazzo grande e grosso e non aveva
               paura di nulla, andò al cimitero a vegliarla. Quando suonò mezzanotte, dalle tombe
               uscirono <persName type="helper" subtype="jester" source="#fable43">tre morti</persName> e gli chiesero: - Ci
               stai a giocare con noi? - E perché no? - lui rispose, - ma dov'è che volete giocare?
               - Noi giochiamo nella chiesa, - dissero. Entrarono in chiesa e lo condussero giù in
               una cripta sotterranea che era piena di casse da morto mezze marce e di mucchi d'ossa
               umane alla rinfusa. Presero delle ossa e un cranio, e risalirono in chiesa.</p>
            <p>Le ossa, le misero ritte per terra. - Questi sono i nostri birilli -. Presero il
               cranio. - Questa è la nostra palla -. E incominciarono a giocare ai birilli. - Ci
               stai a giocare a soldi? - Sì che ci sto! Il giovanotto si mise a giocare a birilli
               col teschio e le ossa, ed era molto bravo: vinceva sempre lui e guadagnò tutti i
               soldi che avevano i morti. Quando i morti furono rimasti senza un soldo, riportarono
               palla e birilli nella cripta e se ne tornarono alle loro tombe.</p>
            <p>La seconda notte i morti volevano la rivincita, e si giocarono gli anelli e i denti
               d'oro: e vinse ancora il giovane. La terza notte fecero ancora una partita, e poi gli
               dissero: - Hai vinto di nuovo, e noi non abbiamo più niente da darti. Ma poiché i
               debiti di gioco vanno pagati subito, ti diamo questo braccio di morto che è un po'
               secco ma ben conservato e che ti servirà meglio d'una spada. Qualsiasi nemico tu
               toccherai con questo braccio, il braccio l'afferrerà per il petto e lo spingerà per
               terra morto cadavere, anche se è un gigante.</p>
            <p>I morti se ne andarono e lasciarono il giovanotto con quel braccio in mano.
               L'indomani portò a suo padre il danaro e l'oro guadagnati ai birilli e gli disse: -
               Caro padre, voglio andare per il mondo a cercarmi fortuna -. Il <persName type="dispatcher" subtype="caregiver" source="#fable43">padre</persName> gli diede la sua benedizione e
               il giovanotto se ne andò, col braccio di morto nascosto sotto il mantello. Arrivò in
               una gran città, e i muri delle case erano tappezzati di stoffe nere e la gente
               vestiva a lutto, e anche le carrozze e i cavalli erano a lutto. - Che è successo
               qualcosa? - domandò a un <persName type="helper" subtype="citizen" source="#fable43">passante</persName>, e
               questi singhiozzando gli disse: - Deve sapere che vicino a quella montagna c'è un
               castello nero, abitato da <persName type="villain" subtype="magician" source="#fable43">stregoni</persName>. E
               questi stregoni vogliono che ogni giorno sia mandata loro una creatura umana, che
               entra nel castello e non ritorna più. Prima hanno voluto le ragazze, e il <persName type="dispatcher" subtype="sovereign" source="#fable43">Re</persName> ha dovuto mandare tutte le
               cameriere e massaie e fornaie e tessitrici, poi tutte le damigelle della Corte e
               tutte le dame, e pochi giorni fa anche la sua unica figliola. E nessuna ha fatto più
               ritorno. Ora il Re ci manda i soldati, a tre a tre per vedere se si possono
               difendere, ma non torna più nessuno. Oh, se qualcuno riuscisse a liberarci dagli
               stregoni, diventerebbe il padrone della città.</p>
            <p>- Voglio provare io, - disse il giovane, e si fece subito presentare al Re. - Maestà,
               voglio andare io da solo al castello -. Il Re lo guardò bene in viso. - Se ce la fai,
               - gli disse, - e se liberi mia <persName type="prize" subtype="lover" source="#fable43">figlia</persName>, te
               la darò in moglie ed erediterai il mio regno. Basta che tu riesca a passare tre notti
               al castello e l'incantesimo sarà rotto e gli stregoni spariranno. Sui merli del
               castello c'è un cannone. Se domattina sei ancora vivo, spara un colpo, dopodomani
               mattina sparane due, e il terzo mattino sparane tre. Quando si fece sera, il
               giovanotto andò al castello nero col braccio di morto sotto il mantello. Salì per le
               scale ed entrò in una sala. C'era un gran tavolo apparecchiato, carico di vivande, ma
               le sedie avevano la spalliera voltata verso il tavolo. Lasciò tutto come stava, andò
               in cucina, accese il fuoco, e si sedette vicino al focolare, tenendo il braccio di
               morto in mano. A mezzanotte sentì delle voci nel camino che gridavano: Ne abbiamo
               uccisi tanti, / Ed ora tocca a te! / Ne abbiamo uccisi tanti, / Ed ora tocca a
               te!</p>
            <p>E, tunfete!, dal camino calò uno stregone, e tunfete! ne calò un secondo, e tunfete!
               un terzo, tutti con delle facce brutte da far paura e dei nasi lunghi lunghi che si
               piegavano per aria come braccia di polpi e che cercavano d'avvinghiarsi alle mani e
               alle gambe del giovane. Lui capì che soprattutto doveva guardarsi da quei nasi, e si
               mise a difendersi col braccio di morto, come facesse la scherma. Toccò col braccio di
               morto uno stregone sul petto: e niente. Ne toccò un altro sulla testa: e niente. Al
               terzo lo toccò sul naso e la mano di morto afferrò quel naso e gli diede un tale
               strattone che lo stregone morì. Il giovanotto capì che il naso degli stregoni era
               pericoloso, ma era anche il loro punto debole, e si mise a mirare al naso. Il braccio
               di morto afferrò per il naso anche il secondo, e l'ammazzò; e così fece col terzo. Il
               giovanotto si fregò le mani e andò a dormire.</p>
            <p>Al mattino salì sui merli e sparò il cannone: "Bum!" Di laggiù, dal paese dove tutti
               stavano in ansia, si vide un grande agitare di fazzoletti listati a lutto. Quando la
               sera entrò di nuovo nella sala, trovò già una parte delle sedie voltate e messe nella
               posizione giusta. E dalle altre porte entrarono dame e damigelle tristi e vestite a
               lutto, e gli dissero: - Resistete, per carità! Liberateci! - Poi si sedettero a
               tavola e mangiarono. Dopo cena se ne andarono tutte, con grandi riverenze. Lui andò
               in cucina, si sedette sotto il camino e aspettò la mezzanotte. Quando batté il
               dodicesimo rintocco, dalla cappa si sentirono di nuovo le voci: Ci hai ucciso tre
               fratelli, / Ed ora tocca a te! / Ci hai ucciso tre fratelli, / Ed ora tocca a te!</p>
            <p>E tunfete, tunfete, tunfete, tre stregoni dal lungo naso piombarono giù dal camino.
               Il giovanotto, brandendo il braccio di morto, non ci mise molto ad afferrarli per il
               naso e a stenderli cadaveri tutti e tre. Alla mattina sparò due cannonate: "Bum!
               Bum!", e giù al paese vide agitarsi tanti fazzoletti bianchi: s'erano tolti la lista
               nera da lutto. La terza sera trovò che le sedie voltate nella sala erano ancora di
               più, e le giovani nerovestite entrarono ancora più numerose della sera prima. - Solo
               oggi ancora, - lo implorarono, - e ci libererai tutte! - Poi mangiarono con lui e se
               ne andarono di nuovo. E lui si sedette al solito posto in cucina. A mezzanotte le
               voci che si misero a gridare nel camino parevano un coro: Ci hai ucciso sei fratelli,
               / Ed ora tocca a te! / Ci hai ucciso sei fratelli, / Ed ora tocca a te!</p>
            <p>E tunfete, tunfete, tunfete, tunfete, venne giù una pioggia di stregoni che non
               finiva più, tutti coi lunghi nasi tesi avanti, ma il giovanotto mulinava il braccio
               di morto e tanti ne venivano, tanti ne ammazzava, e senza sforzo, perché bastava che
               quella manaccia rinsecchita li pigliasse sul naso ed erano cadaveri. Se ne andò a
               dormire proprio soddisfatto, e, appena il gallo cantò, tutto nel castello tornò a
               vivere, e un corteo di signorine e nobildonne, con i vestiti a strascico, entrarono
               in cucina a ringraziarlo e riverirlo. Nel bel mezzo del corteo avanzava la
               Principessa. Giunta di fronte al giovane, gli gettò le braccia al collo, e disse: -
               Voglio che tu sia il mio sposo!</p>
            <p>A tre a tre entrarono i soldati liberati, e fecero il presentatarm. - Salite sui
               merli del castello, - ordinò il giovane, - e sparate tre colpi di cannone -. Si sentì
               tuonare il cannone e dal paese si vide un agitarsi di fazzoletti gialli verdi rossi
               azzurri e l'eco di un suonare di trombe e di grancasse. Il giovanotto scese dalla
               montagna col corteo della gente liberata ed entrò in paese: i drappi neri erano
               scomparsi e non si vedevano che bandiere e nastri colorati che s'agitavano al vento.
               C'era il Re ad aspettarli, con la corona tutta infiorata. Lo stesso giorno furono
               celebrate le nozze e fu una festa così grande che se ne parla ancora.</p>
         </div>
         <div xml:id="fable44">
            <head>44. La scienza della fiacca<note/></head>
            <span><placeName ref="Trieste"> Trieste </placeName></span>
            <p>C'era una volta un <persName type="protagonist" subtype="caregiver" source="#fable44">vecchio Turco</persName>,
               che aveva un solo figliolo e gli voleva più bene che alla luce degli occhi. Si sa che
               per i Turchi, il più gran castigo che Dio abbia messo al mondo è il lavoro; perciò
               quando suo figlio compì i quattordici anni, pensò di metterlo a scuola, perché
               imparasse il miglior sistema per battere la fiacca. Nella stessa contrada del vecchio
               Turco, stava di casa un <persName type="helper" subtype="sage" source="#fable44">professore</persName>, da
               tutti conosciuto e rispettato perché in vita sua non aveva fatto che quello che non
               poteva farne a meno. Il vecchio Turco andò a fargli visita, e lo trovò in giardino,
               sdraiato all'ombra d'un albero di fico, con un cuscino sotto la testa, uno sotto la
               schiena, e uno sotto il sedere. Il vecchio Turco si disse: "Prima di parlargli voglio
               un po' vedere come si comporta", e si nascose dietro una siepe a spiarlo.</p>
            <p>Il professore se ne stava fermo come un morto, a occhi chiusi, e solo quando sentiva:
               "Ciacc!", un fico maturo che cascava lì a portata di mano, allungava il braccio piano
               piano, lo portava alla bocca e lo ingollava. Poi, di nuovo fermo come un ciocco, ad
               aspettare che ne caschi un altro. "Questo qui è proprio il professore che ci vuole
               per mio figlio", si disse il Turco e, uscito dal nascondiglio, lo salutò e gli
               domandò se era disposto a insegnare a suo figlio la scienza della fiacca.</p>
            <p>- Omo, - gli disse il professore con un fil di voce, - non stare a parlar tanto, che
               io mi stanco ad ascoltarti. Se vuoi educare tuo figlio e farlo diventare un vero
               Turco, mandalo qua, e basta. Il vecchio Turco tornò a casa, prese per mano il figlio,
               gli ficcò sottobraccio un cuscino di piume e lo portò in quel giardino. - Ti
               raccomando, - gli disse, - devi fare tutto quel che vedi fare al professore di
               dolce-far-niente. Il <persName type="protagonist" subtype="sage" source="#fable44">ragazzo</persName>, che per
               quella scienza aveva già inclinazione, si sdraiò anche lui sotto il fico, e vide che
               il professore ogni volta che cascava un fico allungava un braccio per raccoglierlo e
               mangiarlo. "Perché quella fatica dell'allungare il braccio?", si disse, e se ne
               stette sdraiato a bocca aperta. Un fico gli cascò in bocca e lui, lentamente, lo
               mando giù, e poi riaprì la bocca. Un altro fico cascò un po' più in là; lui non si
               mosse, ma disse, pian pianino: - Perché così lontano? Fico, cascami in bocca! Il
               professore, vedendo quanto la sapeva lunga lo scolaro, disse: - Torna a casa, ché non
               hai niente da imparare, anzi, ho io da imparare qualcosa da te. E il figlio tornò dal
               padre, che ringraziò il cielo d'avergli dato un figlio così d'ingegno.</p>
         </div>
         <div xml:id="fable45">
            <head>45. Bella Fronte<note/></head>
            <span><placeName ref="Istria"> Istria </placeName></span>
            <p>Una volta c'era un figlio che, terminate le scuole, suo <persName type="dispatcher"
                  subtype="sovereign" source="#fable45">padre</persName> gli disse: - Figlio, ora che hai finiti i tuoi
               studi, sei nell'età giusta per metterti a viaggiare. Ti darò un bastimento, perché tu
               cominci a caricare, scaricare, vendere e comprare. Sta' attento a quel che fai,
               perché voglio che tu impari presto a guadagnare! Gli diede settemila scudi per
               comprare mercanzia; e il figlio si mise in viaggio. Viaggiava già da un po', e non
               aveva ancora comprato niente, quando arrivò a un porto e vide un cataletto in riva al
               mare, e tutti quelli che passavano ci mettevano un soldo d'elemosina. Domandò: -
               Perché tenete qua questo morto? I morti vogliono essere seppelliti. - È uno che è
               morto carico di debiti, - gli risposero, - e qui si costuma così: che se uno non ha
               pagato i suoi debiti non lo si seppellisce. E finché a questo qui non gli avranno
               pagato i debiti con le elemosine, non lo porteremo a seppellire.</p>
            <p>- Allora fate la grida che tutti quelli che avanzano qualcosa da lui, vengano da me a
               farsi pagare. E portatelo subito a seppellire. Fecero la grida, e lui pagò tutti i
               debiti e restò senza un quattrino. Tornò a casa. - Che novità? - gli chiese il padre.
               - Cosa vuol dire che sei tornato così presto? E lui: - Sono andato per mare, ho
               incontrato i corsari, e m'hanno svaligiato di tutto il capitale! - Fa niente, figlio,
               basta che t'abbiano lasciato la vita! Te ne darò ancora, ma tu non stare ad andare
               più da quelle parti -. E gli diede altri settemila scudi. - Sì, messer padre, state
               sicuro che cambierò strada! - e ripartì.</p>
            <p>In mezzo al mare, vide un bastimento turco. Il giovane si disse: "Qui è meglio fare
               gli amici: andare noi a fargli visita e invitarli a fare altrettanto". Salì a bordo
               dai <persName type="hostile" subtype="rebel" source="#fable45">Turchi</persName>, e chiese: - Donde venite? Gli
               risposero: - Noialtri veniamo dal Levante! - E che carico avete? - Di niente. Solo di
               una <persName type="prize" subtype="creator" source="#fable45">bella giovane</persName>! - E a chi la portate
               questa giovane? - A chi vuole comprarla, noialtri la vendiamo. È la figlia del nostro
               Sultano e noialtri l'abbiamo rubata da tanto bella che è! - Fatemela un po' vedere -.
               E quando l'ebbe vista, chiese: - Quanto ne volete? - Noialtri ne vogliamo settemila
               scudi! Così il giovane diede a quei corsari tutti i soldi che gli aveva dato suo
               padre, e si portò la giovane sul suo bastimento. La fece battezzare e la sposò; e
               tornò a casa da suo padre.</p>
            <p>- Benvenuto, o mio figliolo bello, / Che mercanzia preziosa fatto avete? / - Padre
               mio, io vi porto un bel gioiello, / Lo porto per l'orgoglio che ne avrete, / Non mi
               costa né un porto né un castello, / Ma mai più bella donna visto avete. / La figlia
               del Sultan, che d'in Turchia / Io porto per mia prima mercanzia! - Ah, pezzo di
               mariolo! È questo il carico che hai fatto? - e il padre li malmenò tutti e due e li
               cacciò fuori di casa. Quei meschini non sapevano come trovare da mangiare. - Come
               faremo? - si chiedeva lui. - Io non ho né arte né parte! Ma lei gli disse: - Senti,
               io so fare delle belle pitture. Io le farò e tu andrai a venderle. Ma ricordati che
               non devi dire a nessuno che le faccio io.</p>
            <p>Intanto, in Turchia, il <persName type="hostile" subtype="sovereign" source="#fable45">Sultano</persName> aveva
               mandato fuori tanti bastimenti in cerca di sua figlia. E uno di questi bastimenti,
               per combinazione, arrivò nel paese dove i due sposi si trovavano. Scesero a terra
               molti uomini, e quel giovane, vedendo tanta gente, disse alla sposa: - Fa' molte
               pitture che oggi le venderemo. Lei le fece e gli disse: - Tieni, ma a meno di venti
               scudi l'una non starle a vendere. Lui le portò in piazza. Vennero i Turchi, diedero
               un'occhiata alle pitture e dissero fra loro: - Ma queste sono della figlia del
               Sultano! Non c'era che lei che sapeva farne uguali! - Si fanno avanti e gli chiedono
               a quanto le vende. - Le vendo care, - disse lui. - Non le do a meno di venti scudi. -
               Bene, le compriamo. Ma ne vogliamo delle altre. E lui: - Venite a casa da mia moglie:
               è lei che le fa.</p>
            <p>I Turchi andarono e videro la figlia del Sultano. La presero, la legarono, e se la
               portarono in Turchia. Lo sposo restò lì disperato, senza moglie, senza mestiere e
               senza un soldo. Andava ogni giorno alla marina, a vedere se c'era un bastimento che
               volesse prenderlo a bordo, ma non ne trovava mai. Un giorno, trova un <persName type="helper" subtype="citizen" source="#fable45">vecchio</persName> su una battellina che pescava. E
               gli fa: - Buon vecchio, quanto meglio di me voi state! - Perché, caro figlio? - disse
               il vecchio. - Buon vecchio, come vorrei venire a pescare con voi! - Se vuoi venire
               con me, sali a bordo! Tu con la canna, io con la battella / Forse ci pescheremo una
               sardella! E il giovane salì. Fecero un patto: che avrebbero diviso sempre tutto nella
               vita: il male e il bene; e per incominciare il vecchio divise con lui la sua
               cena.</p>
            <p>Dopo mangiato, si misero a dormire; e intanto, tutt'a un tratto, si levò una
               tempesta. Il vento prese la nave, la portò via sulle onde, e finì per sbatterla in
                  <span><placeName>Turchia</placeName></span>. I Turchi, vedendo capitare questa barca, la
               presero, fecero schiavi i due pescatori e li portarono davanti al Sultano. Il Sultano
               li mandò in giardino: il vecchio a fare l'ortolano e il giovane a tirar su i fiori.
               Nel giardino del Sultano, i due schiavi stavano proprio bene, avevano fatto amicizia
               con gli altri giardinieri; il vecchio fabbricava chitarre, violini, flauti,
               clarinetti, ottavini; e il giovane suonava tutti gli strumenti e cantava canzoni. La
               figlia del Sultano era chiusa per castigo in una torre alta alta, con le sue
               damigelle. E a sentir suonare e cantare così bene, pensava al suo sposo lontano. -
               Solo <persName type="protagonist" subtype="innocent" source="#fable45">Bella Fronte</persName>, - (perché lei
               lo chiamava Bella Fronte), - sapeva suonare tutti gli strumenti, ma d'ogni strumento
               era più dolce la sua voce. Chi è che suona e che canta nel giardino? E guardando
               attraverso le persiane - perché non le poteva aprire - riconobbe nel giovane che
               suonava in giardino il suo sposo.</p>
            <p>Ogni giorno le damigelle andavano dai giardinieri a farsi riempire una gran cesta di
               fiori. E la figlia del Sultano disse loro: - Mettete quel giovane nella cesta,
               copritelo di fiori, e portatelo qui! Tra damigelle e giardinieri, tanto per ridere,
               lo fecero entrare nella cesta, e le damigelle lo portarono su. Quando fu nella torre,
               sbucò di tra i fiori e si trovò di fronte sua moglie! S'abbracciarono, si baciarono,
               si raccontarono tutto: e subito studiarono il modo di scappare. Fecero caricare un
               gran bastimento di perle, pietre preziose, verghe d'oro, gioielli; e fecero calare
               nella stiva prima Bella Fronte, poi la figlia del Sultano, poi tutte le damigelle una
               per una. E il bastimento salpò.</p>
            <p>Mentre erano già al largo, Bella Fronte si ricordò del vecchio e disse alla sposa: -
               Mia cara, forse perderò la vita, ma devo tornare indietro: non posso tradire la
               parola data! Ho fatto un patto con quel vecchio che avremmo diviso sempre il male e
               il bene! Tornarono indietro e il vecchio era sulla spiaggia ad aspettarli. Lo fecero
               salire a bordo e ripresero il largo. - Buon vecchio, - gli disse Bella Fronte, -
               facciamo le parti. Di tutte queste ricchezze, ne viene metà a te e metà a me. - E
               anche di tua moglie, - disse il vecchio, - ne viene metà a te e metà a me! Allora gli
               disse il giovane: - Buon vecchio, io ti devo molto: lascerò a te tutte le ricchezze
               di questa nave. Ma mia moglie lasciala tutta per me.</p>
            <p>E il vecchio: - Sei un giovane generoso. Sappi che io sono l'anima di quel morto che
               tu hai fatto seppellire. Se tu hai avuto tutta questa fortuna è per quella buona
               azione che hai compiuto. Gli diede la benedizione e sparì. Il bastimento arrivò al
               paese con gran colpi di cannone: arrivava Bella Fronte con la moglie, il più ricco
               signore del mondo. Sulla riva c'era suo padre che voleva riabbracciarlo. Vissero in
               pace e in carità / E a me mai nessuno niente dà.</p>
         </div>
         <div xml:id="fable46">
            <head>46. La corona rubata<note/></head>
            <span><placeName ref="Dalmazia">Dalmazia</placeName></span>
            <p> Un <persName type="dispatcher" subtype="sovereign" source="#fable46">Re</persName> aveva tre figlioli e gli
               voleva molto bene. Un giorno, questo Re andò a caccia col suo Primo Ministro, e
               stanco com'era si buttò sotto un albero e s'addormentò. Quando si sveglia, per prima
               cosa cerca la corona. In testa non ce l'aveva, vicino neanche, nel carniere nemmeno.
               Dov'era andata a finire? Chiamò subito il <persName type="helper" subtype="citizen" source="#fable46">Primo
                  Ministro</persName> e: - Chi m'ha preso la corona? - Sacra Maestà, si figuri se io le
               tocco la corona! E non ho neppure visto nessuno che l'abbia presa! Il Re tornò a casa
               su tutte le furie e fece condannare a morte il Primo Ministro. Poverino, lui non ne
               aveva colpa: a rubare la corona era stata la <persName type="villain" subtype="sovereign" source="#fable46"
                  >Fata Alcina</persName>, la Regina delle Fate.</p>
            <p>Di mostrarsi al popolo senza la corona in testa, il Re si vergognava; si chiuse in
               camera e diede ordine che nessuno lo venisse a cercare. I figli non sapevano niente,
               e non capivano cosa avesse il Re. Il maggiore un giorno disse: - Cosa sarà che nostro
               padre sta sempre chiuso in camera e non vuol vedere nessuno? Dev'essergli successa
               una disgrazia. Voglio entrare per vedere se riesco a consolarlo -. Ma il padre lo
               mandò via urlando, e se non faceva presto a scappare si pigliava una sberla.</p>
            <p> - Voglio provare anch'io, - disse il figlio mezzano, ma anche a lui capitò la stessa
               storia e tornò indietro tutto mortificato. Non restava che il più piccolo, che si
               chiamava <persName type="protagonist" subtype="hero" source="#fable46">Beniamino</persName>, ed era il
               beniamino di suo padre. Anche lui entrò nella stanza del Re e lo pregò di
               raccontargli cosa l'affliggeva. - A te racconterei tutto, - disse il Re, - ma questo
               è un disonore troppo grande e non posso. E il figlio, pronto: - Già che non mi vuoi
               raccontare, piuttosto che vederti soffrire m'ammazzerò, - e si puntò al petto una
               pistola. - Fermati, figlio mio! - gridò il Re. - Saprai tutto! - e si mise a
               raccontargli per lungo e per largo come aveva perso la corona, pregandolo però di non
               dir niente ai fratelli. Beniamino ascoltò in silenzio, poi disse: - Sapete chi v'ha
               rubato la corona? Non può essere che la Fata Alcina, che si diverte tanto a
               tormentare la gente. Voglio andare a girare il mondo finché non la trovo. O tornerò
               con la corona o non mi vedrete mai più.</p>
            <p>E così fece: sellò il cavallo, preparò una borsa di quattrini, e partì. A un
               crocevia, trovò tre strade: ogni strada era segnata da una pietra. Su una pietra
               c'era scritto: Chi va - per di qua - tornerà; sull'altra: Chi va - per di qua -
               chissà; e nella terza invece: Se tu - vai laggiù - non torni più. Lui stava per
               imboccare la prima, poi ci ripensò e si diresse per la seconda, ma tornò subito
               indietro e imboccò la terza. Per un tratto, la strada era buona, ma poi cominciarono
               spini, sassi, serpenti, insetti e ogni qualità di bestie selvatiche. Il cavallo non
               riusciva più a proseguire. Beniamino scese di sella, legò il cavallo a un albero, gli
               diede un bacio e gli disse quasi piangendo: - Forse non ci vedremo più -. Poi
               continuò la strada a piedi.</p>
            <p>Cammina e cammina, trovò una casetta. Batté alla porta, perché aveva una gran fame. -
               Chi è? - chiese una voce. - Un povero cavaliere senza cavallo che domanda un poco di
               ristoro. Gli aperse una <persName type="helper" subtype="caregiver" source="#fable46">vecchia</persName> e
               tutta stupita gli domandò: - Ma cosa sei venuto a fare da queste parti, bel giovane?
               Non venire dentro, per carità! Se arriva mia figlia ti ammazza e ti mangia. Non sai?
               Io sono la madre della <persName type="helper" subtype="element" source="#fable46">Bora</persName>. Aspetta qui
               che ti porto qualcosa da mangiare. Mentre mangiava, Beniamino raccontò alla vecchia
               il perché e il percome egli stava girando il mondo alla ricerca della Fata Alcina. La
               vecchia non ne sapeva niente, ma, siccome era una buona diavola, promise d'aiutarlo.
               Lo fece entrare, lo nascose sotto il letto, e quando arrivò la Bora tutta furiosa e
               affamata, prima le diede da mangiare tanto da toglierle tutta la fame, poi le
               raccontò la storia di questo giovane e si fece promettere che non gli avrebbe torto
               un capello.</p>
            <p> La Bora, che ormai era sazia, lasciò uscire Beniamino di sotto il letto e gli parlò
               amichevolmente. E gli disse che girando il mondo come lei faceva, aveva visto la
               corona del Re suo padre: era sopra il letto della Fata Alcina. E poi gli disse che
               insieme alla corona c'erano uno scialle di stelle e una mela d'oro che suonava la
               musica, e che era tutta roba portata via a due Regine, e che le Regine erano
               prigioniere in un pozzo per un incantesimo. E poi gli spiegò dov'era il palazzo della
               Fata Alcina e dov'era il pozzo delle due Regine. - Ma come potrò entrare nel palazzo?
               - domandò Beniamino. - Ecco questa bottiglia, - disse la Bora, - con la quale
               addormenterai il guardiano. Così potrai entrare e troverai il giardiniere. - E col
               giardiniere come faccio? - Non ci pensare, - disse la Bora. - Devi sapere che il
               giardiniere della Fata Alcina è mio padre. Ora io e mia madre ti daremo una lettera
               di raccomandazione per lui.</p>
            <p>Beniamino ringraziò molto madre e figlia, e si mise in cammino. Andò finché non trovò
               il palazzo della Fata; addormentò il guardiano e trovò il <persName type="helper"
                  subtype="citizen" source="#fable46">giardiniere</persName>, che promise d'aiutarlo. - Guarda che per le
               scale ci sono due mori, che hanno ordine d'ammazzare tutti quelli che passano, tranne
               me quando vado su a portare i fiori alla Fata. Allora Beniamino si vestì da
               giardiniere, prese tra le braccia un gran vaso di tuberose che gli nascondeva la
               faccia, e così salì su per le scale, in mezzo ai due mori che lo lasciarono passare.
               Entrò nella stanza della Fata, che stava dormendo, prese la corona che era in cima al
               baldacchino, lo scialle di stelle e la mela d'oro. Poi si voltò a guardare la Fata:
               era tanto bella che gli venne voglia di baciarla mentre dormiva. E stava già per
               sfiorarla con le labbra, quando la mela d'oro si mise a suonare la musica, e
               Beniamino, per paura che la Fata si svegliasse, scappò subito via, nascondendo il
               viso in un vaso di gelsomini perché i mori non lo vedessero. Aveva passato un bel
               rischio: chi baciava la Fata Alcina restava di marmo dalla testa ai piedi.</p>
            <p>Beniamino ringraziò il giardiniere e si mise sulla strada del ritorno. Dopo sei o
               sette ore di cammino, trovò un pozzo asciutto, profondo che non se ne vedeva la fine.
               E intorno a questo pozzo girava un'oca con le ali così grandi, che ci poteva star
               sotto più d'una persona. L'<persName type="helper" subtype="animal" source="#fable46">oca</persName> capì
               subito che Beniamino voleva scendere nel pozzo e s'avvicinò in modo ch'egli potesse
               mettersi sotto un'ala. Poi cominciò a volare giù nel pozzo. In fondo al pozzo c'erano
               le due <persName type="prize" source="#fable46">Regine</persName> prigioniere di quell'incantesimo. - Ecco il
               vostro scialle di stelle, e la vostra mela d'oro che suona la musica! - disse
               Beniamino, saltando fuori di sotto all'ala dell'oca. - Siete libere! Se volete venire
               con me, salite anche voi qui sull'oca. Le due Regine contente si misero anche loro
               sotto le ali, e l'oca volò su fuori dal pozzo e poi sopra boschi e montagne, fino al
               punto dov'era legato il cavallo di Beniamino. Beniamino salutò l'oca, prese le due
               Regine in sella e tornò da suo padre. A rivedere la sua corona, il Re era fuor di sé
               dalla gioia. Fece inginocchiare il figlio e gli pose la corona sul capo. - È tua e te
               la meriti. Beniamino si sposò con una Regina, la più bella delle due. Fecero grandi
               feste e bella vita e la mia fiaba è ormai finita. </p>
         </div>
         <div xml:id="fable47">
            <head>47. La figlia del Re che non era mai stufa di fichi<note/></head>
            <span><placeName ref="Romagna">Romagna</placeName></span>
            <p>Un <persName type="dispatcher" subtype="sovereign" source="#fable47">Re</persName> mise fuori un bando, che chi
               era buono di stufare sua <persName type="prize" subtype="innocent" source="#fable47">figlia</persName> a forza
               di fichi l'avrebbe avuta in moglie. Ci andò uno con un paniere e non faceva a tempo a
               porgerle i fichi che lei se li mangiava. Quando se li ebbe mangiati tutti disse: -
               Ancora! C'erano tre ragazzi in un campo che vangavano. Disse il più grande: - Di
               vangare non ne ho più voglia. Voglio andare a vedere se stufo la figlia del Re a
               fichi. Salì sul fico e ne colse un bel paniere. Si mise in strada; incontrò un vicino
               che gli disse: - Dammi un fico. - Non posso, - lui rispose, - voglio stufare la
               figlia del Re e non so se ne ho abbastanza -. E continuò la sua strada. Si presentò
               alla figlia del Re e le mise davanti i fichi. Se non faceva presto a tirarlo via, si
               mangiava anche il paniere.</p>
            <p>Tornò a casa e il fratello di mezzo disse: - Anch'io ne ho abbastanza di vangare.
               Vado a provare se stufo la figlia del Re a fichi. Andò sull'albero, riempì il
               paniere, e via. Incontrò il vicino che gli disse: - Dammi un fico. Il fratello alzò
               le spalle e continuò la strada. Ma anche lui se non faceva presto a portare via il
               paniere, la figlia del Re gli mangiava anche quello. Allora il più piccino disse che
               andava lui. Camminava col suo paniere pieno di fichi, e il vicino domandò un fico
               pure a lui. - Anche tre, - disse il più piccino e gli porse il paniere. Il <persName type="helper" subtype="magician" source="#fable47">vicino</persName> mangiò un fico, poi gli diede una
               bacchetta e gli disse: - Quando sarai là, non hai che da picchiare in terra questa
               bacchetta, e il paniere appena vuotato tornerà a riempirsi. La figlia del Re mangiò
               tutti i fichi del paniere, ma il più piccino batté la bacchetta e il paniere fu di
               nuovo pieno. Dopo due o tre di questi colpi, la figlia del Re disse a suo padre: -
               Uff, questi fichi! Ne sono proprio stufa!</p>
            <p>E il Re gli disse: - Hai vinto, ma se la vuoi sposare, bisogna che vai a invitare sua
               zia, che sta di là del mare. Quando sentì questo, il più piccino ci restò male e andò
               via. Sulla strada del ritorno, ritrovò il vicino sulla porta di casa e gli raccontò
               la sua sfortuna. Il vicino gli diede una trombetta. - Va' sulla riva del mare e
               suona. La zia della figlia del Re che sta al di là sentirà suonare e verrà di qua, e
               tu la condurrai dal Re. Il più piccino suonò la trombetta e la zia venne di qua del
               mare. Il Re quando vide la zia, disse: - Bravo. Però per sposarti devi avere l'anello
               d'oro che s'è perso in fondo al mare.</p>
            <p>Il più piccino tornò dal vicino, che gli disse: - Torna sulla riva del mare e suona
               la trombetta. Lui suonò, e saltò fuori un pesce che aveva in bocca l'anello. Il Re
               quando vide l'anello disse: - In questo sacco ci sono tre lepri per il banchetto di
               nozze, ma sono troppo magre. Portale a pascolare nel bosco per tre giorni e tre
               notti, poi rimettile nel sacco e riportale qui. Ma come si fa a riacchiappare delle
               lepri nel bosco? Il vicino, quando glielo chiese, disse: - Alla sera suona la
               trombetta, e le lepri correranno dentro il sacco.</p>
            <p>Così il più piccino pascolò le lepri in mezzo al bosco per tre giorni e tre notti. Ma
               il terzo giorno venne nel bosco la zia, vestita da non farsi riconoscere, e gli
               disse: - Cosa fai, bel giovane? - Bado a tre lepri. - Vendimene una. - Non posso. -
               Dimmi quanto ne vuoi. - Cento scudi. La zia gli diede cento scudi, si prese la lepre
               e andò via. Il più piccino aspettò che fosse arrivata quasi a casa, poi suonò la
               trombetta. La lepre scappò di tra le mani alla zia, corse nel bosco e tornò dentro il
               sacco.</p>
            <p>Ci andò la figlia del Re, vestita da non farsi riconoscere. - Che fai? - Bado a tre
               lepri. - Vendimene una. - Non posso. - Quanto ne vuoi? - Trecento scudi. Glieli diede
               e portò via la lepre. Ma quando fu vicina a casa, il più piccino suonò la trombetta e
               la lepre le scappò di tra le mani e corse corse finché non tornò nel sacco.</p>
            <p>Ci andò il Re, vestito da non farsi riconoscere. - Cosa fai? - Bado a tre lepri. -
               Vendimene una. - Tremila scudi. Ma anche stavolta la lepre scappò e tornò nel sacco.
               I tre giorni e le tre notti erano finiti, e il più piccino tornò dal Re, che gli
               disse: - Ancora un'ultima prova, poi sposerai mia figlia. Devi riempire il sacco di
               verità. Sulla porta c'era sempre il vicino, che gli disse: - Tu sai tutto quello che
               hai fatto nel bosco. Raccontalo e il sacco si riempirà.</p>
            <p>Il più piccino tornò dal Re. Il Re teneva aperto il sacco e lui raccontò: - È venuta
               la zia e ha comperato una lepre per cento scudi ma le è scappata di mano ed è tornata
               nel sacco; è venuta sua figlia e ha comperato una lepre per trecento scudi ma le è
               scappata di mano ed è tornata nel sacco; è venuto lei, Maestà, e ha comperato una
               lepre per tremila scudi ma gli è scappata di mano ed è tornata nel sacco. Erano tutte
               verità e il sacco s'era riempito. Allora il Re capì che doveva dargli sua figlia.</p>
         </div>
         <div xml:id="fable48">
            <head>48. I tre cani <note/></head>
            <span><placeName ref="Romagna">Romagna</placeName></span>
            <p>C'era una volta un <persName type="dispatcher" subtype="caregiver" source="#fable48">vecchio
                  contadino</persName> che aveva un figlio e una figlia. Quando venne a morire, li
               chiamò al suo capezzale e disse: - Figlioli miei, sto per morire e non ho nulla da
               lasciarvi: solo tre pecorine nella stalla. Cercate d'andar d'accordo, e non avrete da
               patir la fame. Quando fu morto, fratello e <persName type="hostile" subtype="caregiver" source="#fable48"
                  >sorella</persName> seguitarono a stare insieme: il ragazzo andava dietro alle pecore
               e la ragazza stava a casa a filare e a far da mangiare. Un giorno che il ragazzo era
               con le pecore nel bosco, passò un omino con tre cani.</p>
            <p>- Buon giorno a te, bambino. - Buon giorno a lei, omino. - Che belle pecorelle hai! -
               Anche lei ha tre bei cani. - Ne vuoi comprare uno? - Quanto costa? - Se mi dài una
               pecorella, io ti do uno dei miei cani. - E poi cosa mi dice mia sorella? - Cosa ti
               deve dire? Di un cane avete pur bisogno, per guardare le pecore! Il ragazzo si
               persuase: gli dette una pecora e si prese un cane. Chiese come si chiamava e l'omino
               gli disse: - Spezzaferro.</p>
            <p>Quando fu ora d'andare a casa, aveva il cuore che gli batteva perché certo sua
               sorella l'avrebbe strapazzato. Difatti, quando la ragazza andò per mungere le pecore
               nella stalla, vide che c'erano due pecore e un cane, e cominciò a dirgliene di tutti
               i colori e a bastonarlo. - Che ne facciamo d'un cane, me lo sai dire? Se domani non
               mi riporti tutte e tre le pecore, te la faccio vedere io! Ma poi si persuase che per
               far la guardia alle pecore, un cane ci voleva. L'indomani il <persName type="protagonist"
                  subtype="innocent" source="#fable48">ragazzo</persName> andò nello stesso posto e incontrò di nuovo
               quell'omino con i due cani e la pecorella. - Buon giorno a te, bambino. - Buon giorno
               a lei, omino. - La pecorella mi muore di malinconia, - disse l'omino. - Anche il mio
               cane muore di malinconia, - disse il bambino. - Allora dammi un'altra pecorella e io
               ti do un altro cane. - Mamma mia! Mia sorella mi voleva mangiare, per una pecora
               sola! Figuriamoci se ne do via un'altra! - Guarda: un cane solo non ti serve a
               niente: se vengono due lupi come ti salvi? E il ragazzo acconsentì. - Come si chiama?
               - Schiantacatene.</p>
            <p>Quando rincasò alla sera con una pecora e due cani, e la sorella gli domandò: - Le
               hai riportate tutte e tre, le pecorelle? - non sapeva cosa rispondere. Disse: - Sì,
               però non c'è bisogno che tu venga nella stalla, le mungo io. Ma la ragazza volle
               andare a vedere e il fratello finì a letto senza cena. - Se domani non tornano tutte
               e tre le pecore io t'ammazzo, - gli disse la sorella. L'indomani, mentre pascolava
               nel bosco, vide passare l'<persName type="helper" subtype="magician" source="#fable48">omino</persName> con le
               due pecore e l'ultimo cane. - Buon giorno a te, bambino. - Buon giorno a lei, omino.
               - Io ora ho questo cane che muore di malinconia. - E la mia pecorella anche. - Dammi
               quella pecorella e prenditi questo cane. - No, no, non parliamone nemmeno. - Ora ne
               hai due: perché non vuoi il terzo? Almeno avrai tre cani uno meglio dell'altro. - Il
               suo nome? - Spaccamuro. - <persName type="helper" subtype="animal" source="#fable48">Spezzaferro</persName>,
                  <persName type="helper" subtype="animal" source="#fable48">Schiantacatene</persName>, <persName type="helper"
                  subtype="animal" source="#fable48">Spaccamuro</persName>, venite con me.</p>
            <p>Quando fu sera, il ragazzo di tornare a casa dalla sorella non ebbe il coraggio. "È
               meglio che vada a girare il mondo", pensò. E cammina e cammina, con i cani che gli
               battevano la strada per boschi e per valli. Cominciò a piovere a dirotto, s'era fatto
               buio e non sapeva più dove andare. In fondo al bosco, vide un bel palazzo illuminato,
               cinto da un alto muro. Il ragazzo bussa; nessuno apre. Chiama; nessuno risponde.
               Allora: - Spaccamuro, aiutami tu. Non aveva ancora finito di dirlo, che Spaccamuro
               con due zampate aveva rotto la muraglia. Il ragazzo e i cani passarono, ma si
               trovarono di fronte a una fitta cancellata di ferro. - Spezzaferro, a te! - disse il
               ragazzo, e Spezzaferro con due morsi mandò il cancello in pezzi. Ma il palazzo aveva
               una porta, chiusa da pesanti catenacci. - Schiantacatene! - chiamò il ragazzo, e il
               cane con un morso liberò la porta che s'aperse.</p>
            <p>I cani s'infilarono per le scale, e il ragazzo dietro. Nel palazzo non si vedeva
               anima viva. C'era un bel caminetto acceso e una tavola imbandita con ogni ben di Dio.
               Si sedette a mangiare, e sotto la tavola c'erano tre scodelle con la zuppa per i
               cani. Finito di mangiare andò di là e c'era un letto pronto per dormire e tre cucce
               per i cani. La mattina quando s'alzò trovò preparato lo schioppo e il cavallo per
               andare a caccia. Andò a caccia, e quando rincasò trovò la tavola preparata con il
               pranzo, il letto rifatto, e tutto lustro e pulito. Così passavano i giorni, e lui non
               vedeva mai nessuno e tutto quel che desiderava l'aveva, insomma viveva da signore.
               Allora cominciò a pensare a sua sorella, che poverina chissà che vita grama faceva, e
               si disse: "Voglio andare a prenderla e farla stare insieme a me, tanto adesso che si
               sta così bene non mi sgriderà più se non riporto a casa le pecore".</p>
            <p>L'indomani prese con sé i cani, montò a cavallo, tutto vestito da signore, e andò a
               casa da sua sorella. Quando arrivò, la sorella, che stava sulla soglia a filare, lo
               vide venire da distante e disse: "Chi sarà mai quel bel signore che viene da me?" Ma
               quando vide che era suo fratello con quei cani invece delle pecore, cominciò a fargli
               una delle solite sue scene. Ma il fratello le disse: - Va' là, cosa vuoi ancora
               sgridarmi, che io faccio una vita da signore e sono venuto a prenderti con me, ora
               che non abbiamo più bisogno delle pecore! La issò a cavallo e la condusse nel palazzo
               dove visse anche lei da gran signora. Tutto quel che le veniva in mente, subito
               l'aveva. Però i cani continuava a non poterli soffrire, e tutte le volte che il
               fratello rincasava, lei riattaccava a brontolare.</p>
            <p>Un giorno che il fratello era andato a caccia coi tre cani, lei uscì in giardino e
               vide laggiù in fondo una bella melarancia; andò per coglierla e mentre la spiccava
               dal ramo, saltò fuori un <persName type="villain" subtype="monster" source="#fable48">Drago</persName> e le
               s'avventò contro per mangiarla. Lei cominciò a piangere e a raccomandarsi, a dire che
               non era lei, ma suo fratello che era entrato per primo nel giardino, e che caso mai
               doveva esser mangiato suo fratello. Il Drago le rispose che suo fratello non si
               poteva mangiare perché era sempre con quei tre cani.</p>
            <p>La ragazza chiese al Drago che le dicesse cosa doveva fare, e lei, pur di salvarsi la
               vita, gli avrebbe fatto mangiare suo fratello; e il Drago le disse di far legare i
               cani con catene di ferro, al di là del cancello e del muro del giardino. La ragazza
               promise e il Drago la lasciò andare. Quando il ragazzo tornò a casa, la sorella
               cominciò a brontolare che non voleva più avere intorno quei cagnacci mentre mangiava,
               perché puzzavano. E il fratello, che aveva sempre la pazienza di contentarla in
               tutto, andò a legarli come lei diceva. Poi lei gli disse d'andarle a prendere quella
               melarancia che era in fondo al giardino, e il ragazzo ci andò. Stava per spiccarla,
               quando saltò fuori il Drago. Il ragazzo, comprendendo il tradimento della sorella,
               chiamò: - Spezzaferro! Schiantacatene! Spaccamuro! - E Schiantacatene schiantò le
               catene, Spezzaferro spezzò le sbarre del cancello, Spaccamuro aperse il muro a
               zampate; arrivarono addosso al Drago e lo sbranarono. Il ragazzo tornò dalla sorella
               e disse: - Basta! È questo il bene che mi vuoi? Mi volevi far mangiare dal Drago!
               Adesso con te non ci voglio più stare.</p>
            <p>Salì a cavallo e andò in giro per il mondo, coi tre cani. Arrivò da un <persName type="dispatcher" subtype="sovereign" source="#fable48">Re</persName>, che aveva una sola <persName type="prize" source="#fable48">figlia</persName>, e c'era un Drago che se la doveva mangiare. Si
               presentò dal Re e gli disse che voleva questa figlia in sposa. Il Re gli disse: - Mia
               figlia non te la posso dare perché la deve mangiare un terribile animale; se però tu
               sei buono a liberarla, resta inteso che è tua! - Bene, Maestà, ci penso io; non vi
               preoccupate -. Andò a cercare il Drago, l'attaccò e i cani se lo mangiarono. Tornò
               vincitore e il Re lo fidanzò a sua figlia. Venne il giorno delle nozze, e lo sposo,
               dimenticando quel che era stato, fece venire sua sorella. Dopo lo sposalizio, la
               sorella che aveva sempre il dente avvelenato contro il fratello disse: - Stasera
               voglio preparare io il letto a mio fratello, - e tutti, credendo a un gesto di brava
               sorella, dissero di sì. Invece lei, nel posto dello sposo, mise sotto le lenzuola una
               sega affilata. La sera il fratello si coricò e restò tagliato in due. Lo portarono in
               chiesa con gran pianti, coi tre cani fedeli dietro al feretro: poi chiusero la porta
               e i tre cani restarono dentro a guardare la salma, uno dalla parte destra, uno dalla
               parte sinistra e uno dalla parte della testa.</p>
            <p>Quando i cani videro che non c'era più nessuno, uno di loro parlò e disse: - Ora vado
               e lo piglio. E un altro: - E io lo porto. - E io l'ungo, - disse il terzo. Così due
               dei cani andarono via e tornarono con un vasetto di unguento, e l'altro che era
               rimasto di guardia unse la ferita con quell'unguento e il giovane tornò sano di
               nuovo. Il Re fece ricercare chi aveva messo la sega nel letto, e scoperto che era
               stata la sorella, la fece condannare a morte. Il giovane ora era felice con la sua
               sposa, tanto più che il vecchio Re, stanco, abdicò e lui salì al trono. Ma aveva un
               unico dispiacere, che i tre cani erano spariti e per quanto li avesse fatti cercare
               per tutto il Regno non era stato possibile trovarli. Pianse, si disperò, ma dovette
               rassegnarsi. Una mattina, gli fu annunziato un Ambasciatore, e quest'Ambasciatore gli
               fece noto che c'erano tre bastimenti ancorati al largo che portavano tre gran
               personaggi, e questi personaggi volevano riannodare la loro antica amicizia con lui.
               Il giovane Re sorrise, perché lui era stato sempre un contadino, e gran personaggi
               non ne aveva mai conosciuti. Ciononostante seguì l'Ambasciatore per incontrare questi
               che si dichiaravano suoi amici. Trovò due Re e un Imperatore che gli fecero grandi
               feste dicendogli: - Non ci riconosci? - Ma guardate che dovete esservi sbagliati, -
               disse lui. - Ah, non avremmo mai creduto che ti saresti dimenticato dei tuoi
               fedelissimi cani! - Come? - esclamò lui. - Spezzaferro, Schiantacatene, e Spaccamuro?
               Trasformati in questo modo?</p>
            <p>Gli risposero: - Eravamo stati trasformati in cani da un Mago, e non potevamo tornare
               quelli che eravamo, finché un contadino non fosse messo in trono. Dunque dobbiamo
               esser grati a te, come tu devi esser grato a noi, perché ci siamo aiutati a vicenda.
               D'ora in avanti saremo sempre buoni amici e in ogni circostanza ricordati che hai due
               Re e un Imperatore sempre disposti ad aiutarti. Si trattennero diversi giorni in
               città, tra grandi feste. Venuto il giorno della partenza, si divisero augurandosi
               ogni bene e furono sempre felici.</p>
         </div>
         <div xml:id="fable49">
            <head>49. Zio Lupo <note/></head>
            <span><placeName ref="Romagna">Romagna</placeName></span>
            <p>C'era una <persName type="protagonist" subtype="innocent" source="#fable49">bambina</persName> golosa. Un
               giorno di Carnevale la maestra dice alle bambine: - Se siete buone a finire la
               maglia, vi do le frittelle. Ma quella bambina non sapeva fare la maglia, e chiese
               d'andare al camerino. Si chiuse là dentro e ci s'addormentò. Quando tornò in scuola,
               le altre bambine s'erano mangiate tutte le frittelle. E lei andò a piangere da sua
               madre e a raccontarle tutta la storia. - Sta' buona, poverina. Ti farò io le
               frittelle, - disse la <persName type="dispatcher" subtype="caregiver" source="#fable49">mamma</persName>. Ma la
               mamma era tanto povera che non aveva nemmeno la padella. - Va' da Zio Lupo, a
               chiedergli se ci presta la padella.</p>
            <p>La bambina andò alla casa di <persName type="villain" subtype="animal" source="#fable49">Zio Lupo</persName>.
               Bussò: "Bum, bum". - Chi è? - Sono io! - Tanti anni, tanti mesi che nessuno batte più
               a questa porta! Cosa vuoi? - Mi manda la mamma, a chiedervi se ci prestate la padella
               per fare le frittelle. - Aspetta che mi metto la camicia. "Bum, bum". - Aspetta che
               mi metto i mutandoni. "Bum, bum". - Aspetta che mi metto i pantaloni. "Bum, bum". -
               Aspetta che mi metto la gabbana.</p>
            <p>Finalmente Zio Lupo aperse e le diede la padella. - Io ve la presto, ma di' alla
               mamma, che quando me la restituisce me la mandi piena di frittelle, con una pagnotta
               di pane e un fiasco di vino. - Sì sì, vi porterò tutto. Quando fu a casa, la mamma le
               fece tante buone frittelle, e ne lasciò una padellata per Zio Lupo. Prima di sera
               disse alla bambina: - Porta le frittelle a Zio Lupo, e questa pagnotta di pane e
               questo fiasco di vino. La bambina, golosa com'era, per strada cominciò ad annusare le
               frittelle. "Oh, che buon profumino! E se ne assaggiassi una?" E una due tre se le
               mangiò tutte, e per accompagnarle si mangiò tutto il pane e per mandarle giù si bevve
               anche il vino.</p>
            <p>Allora, per riempire la padella, raccolse per la strada delle polpette di somaro. E
               il fiasco, lo riempì d'acqua sporca. E per pane fece una pagnotta con la calcina d'un
               muratore che lavorava per la strada. E quando arrivò da Zio Lupo gli diede tutta
               questa brutta roba. Zio Lupo assaggia una frittella. - Puecc! Ma questa è polpetta di
               somaro! - Va subito per bere il vino per togliersi il sapore di bocca. - Puecc! Ma
               questa è acqua sporca! - Addenta un pezzo di pane e: - Puecc! Ma questa è calcina! -
               Guardò la bambina con occhi di fuoco e disse: - Stanotte ti vengo a mangiare! La
               bambina corse a casa da sua mamma: - Stanotte viene Zio Lupo e mi mangia! La mamma
               cominciò a chiudere porte, a chiudere finestre, a chiudere tutti i buchi della casa
               perché Zio Lupo non potesse entrare, ma si dimenticò di chiudere il camino.</p>
            <p>Quando fu notte e la bambina era già a letto, si sentì la voce di Zio Lupo da fuori:
               - Adesso ti mangio! Sono vicino a casa! - Poi si sentì un passo sulle tegole: -
               Adesso ti mangio! Sono sul tetto! Poi si sentì un gran rumore giù per il camino: -
               Adesso ti mangio! Sono nel camino! - Mamma mamma, c'è il lupo! - Nasconditi sotto le
               coperte! - Adesso ti mangio! Sono nel focolare! La bambina si rincantucciò nel letto,
               tremando come una foglia. - Adesso ti mangio! Sono nella stanza! La bambina trattenne
               il respiro. - Adesso ti mangio! Sono ai piedi del letto! Ahm, che ti mangio! - E se
               la mangiò. E così Zio Lupo mangia sempre le bambine golose.</p>
         </div>
         <div xml:id="fable50">
            <head>50. Giricoccola<note/></head>
            <span><placeName ref="Bologna">Bologna</placeName></span>
            <p>Un <persName type="dispatcher" subtype="caregiver" source="#fable50">mercante</persName> che aveva tre figlie,
               doveva andare in viaggio per certi suoi negozi. Disse alle figlie: - Prima di partire
               vi farò un regalo, perché voglio lasciarvi contente. Ditemi cosa volete. Le ragazze
               ci pensarono su e dissero che volevano oro argento e seta da filare. Il padre comprò
               oro argento e seta, e poi partì raccomandando che si comportassero bene. La più
               piccola delle tre sorelle, che si chiamava <persName type="protagonist"
                  subtype="innocent" source="#fable50">Giricoccola</persName>, era la più bella, e le sorelle erano sempre
               invidiose. Quando il padre fu partito, la più grande prese l'oro da filare, la
               seconda prese l'argento, e la seta la diedero a Giricoccola. Dopo pranzo si misero a
               filare tutte e tre alla finestra, e la gente che passava guardava in su alle tre
               ragazze, le passava in rassegna e sempre gli occhi di tutti si fissavano sulla più
               piccina. Venne sera e nel cielo passò la Luna; guardò alla finestra e disse: Quella
               dell'oro è bella, / Quella dell'argento è più bella, / Ma quella della seta le vince
               tutte, / Buona notte belle e brutte.</p>
            <p>A sentir questo le sorelle le divorava la rabbia, e decisero di scambiarsi il filo.
               L'indomani diedero a Giricoccola l'argento e dopopranzo si misero a filare alla
               finestra. Quando passò verso sera la Luna, disse: Quella dell'oro è bella, / Quella
               della seta è più bella, / Ma quella dell'argento le vince tutte, / Buona notte belle
               e brutte. Le <persName type="villain" subtype="lover" source="#fable50">sorelle</persName>, piene di rabbia,
               presero a fare a Giricoccola tanti sgarbi, che ci voleva la pazienza di quella
               poverina per sopportarli. E nel pomeriggio dell'indomani, mettendosi a filare alla
               finestra, diedero a lei l'oro, per vedere cosa avrebbe detto la Luna. Ma la Luna,
               appena passò, disse: Quella che fila l'argento è bella, / Quella della seta è più
               bella, / Ma quella dell'oro le vince tutte, / Buona notte belle e brutte. Ormai di
               Giricoccola le sorelle non potevano nemmeno sopportarne la vista: la presero e la
               rinchiusero su in granaio.</p>
            <p>La povera ragazza se ne stava lì a piangere, quando la <persName type="helper"
                  subtype="element" source="#fable50">Luna</persName> aperse la finestrella con un raggio, le disse: -
               Vieni, - la prese per mano e la portò via con sé. Il pomeriggio seguente le due
               sorelle filavano da sole alla finestra. Di sera, passò la Luna e disse: Quella che
               fila l'oro è bella, / Quella dell'argento è più bella, / Ma quella che è a casa mia
               le vince tutte, / Buona notte belle e brutte. Le sorelle, a sentir questo, corsero a
               vedere su in granaio: Giricoccola non c'era più. Mandarono a chiamare un'<persName type="hostile" subtype="sage" source="#fable50">astrologa</persName>, che strologasse dov'era la
               sorella. L'astrologa disse che Giricoccola era in casa della Luna e non era mai stata
               tanto bene. - Ma come possiamo fare per farla morire? - chiesero le sorelle. -
               Lasciate fare a me, - disse l'astrologa. Si vestì da zingara e andò sotto le finestre
               della Luna, gridando le sue mercanzie.</p>
            <p>Giricoccola s'affacciò, e l'astrologa le disse: - Vuole questi begli spilloni?
               Guardi, glieli do per poco! A Giricoccola quegli spilloni piacevano davvero, e fece
               entrare in casa l'astrologa. - Aspetti che gliene metto uno io nei capelli, - disse
               l'astrologa e glielo cacciò in capo: Giricoccola diventò subito una statua.
               L'astrologa scappò a raccontarlo alle sorelle. Quando la Luna tornò a casa dopo il
               suo giro intorno al mondo, trovò la ragazza diventata statua e prese a dire: - Ecco,
               te l'avevo detto di non aprire a nessuno, m'hai disubbidito, meriteresti che ti
               lasciassi così -. Ma finì per averne compassione e le tirò via lo spillone dal capo:
               Giricoccola tornò a vivere come prima, e promise che non avrebbe aperto più a
               nessuno.</p>
            <p>Dopo un po' le sorelle tornarono dall'astrologa, a chiederle se Giricoccola era
               sempre morta. L'astrologa consultò i suoi libri magici, e disse che, non capiva come
               mai, la ragazza era di nuovo viva e sana. Le sorelle ricominciarono a pregarla di
               farla morire. E l'astrologa tornò sotto le finestre di Giricoccola con una cassetta
               di pettini. La ragazza a vedere quei pettini non seppe resistere e chiamò la donna in
               casa. Ma appena ebbe in testa un pettine, eccola ridiventata statua, e l'astrologa
               scappò dalle sorelle. La Luna rincasò e a vederla di nuovo statua, s'inquietò e
               gliene disse di tutti i colori. Ma quando si fu sfogata, le perdonò ancora e le tolse
               il pettine di testa; la ragazza risuscitò. - Però se succede ancora una volta, - le
               disse, - ti lascio morta -. E Giricoccola promise.</p>
            <p>Ma figuriamoci se le sorelle e l'astrologa s'arrendevano! Venne con una camicia
               ricamata, la più bella che si fosse mai vista. A Giricoccola piaceva tanto che volle
               provarla, e appena l'ebbe indosso diventò statua. La Luna, stavolta, non ne volle più
               sapere. Statua com'era, per tre centesimi la vendette a uno spazzacamino. Lo <persName type="dispatcher" subtype="citizen" source="#fable50">spazzacamino</persName> girava le città con la
               bella statua legata al basto del suo asino, finché non la vide il figlio del Re, che
               ne rimase innamorato. La comprò a peso d'oro, la portò nella sua stanza e passava le
               ore ad adorarla; e quando usciva chiudeva la stanza a chiave, perché voleva esser
               solo lui a goderne la vista. Ma le sue sorelle, dovendo andare a una gran festa da
               ballo, volevano farsi una camicia uguale a quella della statua, e mentre il fratello
               era fuori, con una chiave falsa entrarono per toglierle la camicia. Appena la camicia
               fu sfilata, Giricoccola si mosse e tornò viva. Le sorelle per poco non morirono loro
               dallo spavento, ma Giricoccola raccontò la sua storia. Allora la fecero nascondere
               dietro una porta, e aspettare che tornasse il fratello. Il figlio del Re, non vedendo
               più la sua statua, fu preso dalla disperazione, ma saltò fuori Giricoccola e gli
               raccontò tutto. Il <persName type="prize" subtype="lover" source="#fable50">giovane</persName> la portò subito
               dai genitori presentandola come la sua sposa. Le nozze furono subito celebrate, e le
               sorelle di Giricoccola lo seppero dall'astrologa e morirono di rabbia
               immantinenti.</p>
         </div>
         <div xml:id="fable51">
            <head>51. Il gobbo Tabagnino<note/></head>
            <span><placeName ref="Bologna">Bologna</placeName></span>
            <p>Il <persName type="protagonist" subtype="creator" source="#fable51">gobbo Tabagnino</persName> era un povero
               ciabattino che non sapeva come fare a tirare avanti, perché nessuno gli dava mai
               neanche da rattoppare una scarpa. Si mise a girare il mondo in cerca di fortuna.
               Quando fu sera e non sapeva dove andare a dormire, vide un lumino in lontananza, e
               tenendo dietro al lumino, arrivò a una casa e bussò. Aperse una donna e lui domandò
               alloggio. - Ma questa, - disse la <persName type="helper" subtype="citizen" source="#fable51">donna</persName>,
               - è la casa dell'<persName type="villain" subtype="monster" source="#fable51">Uomo Selvatico</persName>, che
               mangia tutti quelli che trova. Se vi faccio entrare, mio marito mangerà anche voi. Il
               gobbo Tabagnino la pregò e la supplicò, e la donna si mosse a compassione e gli
               disse: - Entrate pure, e se vi accontentate, vi seppellirò sotto la cenere.</p>
            <p>Così fece, e quando arrivò l'Uomo Selvatico e cominciò a girare per la casa tirando
               su dal naso e dicendo: Ucci ucci / Qui c'è puzza di cristianucci / O ce n'è o ce n'è
               stati / O ce n'è di rimpiattati, sua moglie gli disse: - Vieni a mangiare, cosa vai a
               pensare ora? - E gli servì una gran caldaia di maccheroni. Si misero a mangiare
               maccheroni marito e moglie, e l'Uomo Selvatico fece una tale scorpacciata che a un
               certo punto disse: - Basta, io sono pieno e non ne mangio più. Questi che sono
               avanzati, se c'è qualcuno in casa, dàlli a lui. - C'è un povero omino che mi ha
               domandato alloggio per stanotte, - disse la moglie. - Se mi prometti di non
               mangiarlo, lo faccio uscire. - Fallo uscire pure -. E la donna tirò fuori dalla
               cenere il gobbo Tabagnino e lo fece sedere a tavola. Davanti all'Uomo Selvatico, il
               povero gobbino tutto coperto di cenere tremava come una foglia, ma si fece coraggio e
               mangiò i maccheroni. - Per stasera non ho più fame, - disse l'Uomo Selvatico al
               gobbo, - ma domattina, v'avverto, se non farete presto a scappare, vi mangerò in un
               boccone.</p>
            <p>Così attaccarono a discorrere da buoni amici, e il gobbo, che era furbo come il
               diavolo, cominciò a dirgli: - Che bella coperta che avete sul letto! E l'Uomo
               Selvatico: - È tutta ricamata d'oro e d'argento, e con la frangia tutta d'oro. - E
               quel comò? - Ci sono dentro due sacchi di quattrini. - E quella bacchetta dietro il
               letto? - È per far venire il bel tempo. - E questa voce che si sente? - È un
               pappagallo che tengo nel pollaio, e che discorre come noialtri. - Ne avete di belle
               cose! - Eh, non sono mica tutte qui! Nella stalla ho una cavalla di una bellezza mai
               vista, che corre come il vento. Dopo cena, la moglie riportò Tabagnino nel suo buco
               sotto la cenere, e poi andò a dormire col marito. Appena fu giorno, la donna andò a
               chiamare Tabagnino. - Su, presto, scappate, prima che s'alzi mio marito! - Il gobbo
               ringraziò la donna e andò via.</p>
            <p>Girò e girò finché arrivò al palazzo del <persName type="dispatcher" subtype="sovereign" source="#fable51"
                  >Re di Portogallo</persName> e chiese ospitalità. Il Re lo volle vedere e gli fece
               raccontare la sua storia. A sentire tutte le belle cose che aveva in casa l'Uomo
               Selvatico, il Re fu preso da una gran voglia, e disse a Tabagnino: - Sentimi bene, tu
               potrai restare qui nel palazzo e fare tutto quello che ti piacerà, ma io voglio una
               cosa da te. - Dica pure, Maestà. - Hai detto che l'Uomo Selvatico ha una bella
               coperta ricamata d'oro e d'argento e con la frangia tutta d'oro. Ebbene devi andare a
               prenderla e portarmela, se no ne andrà della tua testa. - Ma come vuole che faccia? -
               disse il gobbo. - L'Uomo Selvatico mangia tutti. È lo stesso che dire che mi manda
               alla morte. - Questo non m'interessa. Pensaci tu e arrangiati.</p>
            <p>Il povero gobbo ci pensò su e quand'ebbe ben pensato, andò dal Re e gli disse: -
               Sacra Corona, mi dia un cartoccio pieno di calabroni vivi, che siano digiuni da sette
               od otto giorni, e io le porterò la coperta -. Il Re mandò l'esercito ad acchiappare i
               calabroni e li diede a Tabagnino. - Eccoti questa bacchetta, - gli disse. - È fatata
               e ti potrà venire buona. Quando avrai da passare dell'acqua, battila per terra e non
               aver paura. Anzi, intanto che tu vai là, io andrò ad aspettare in quel palazzo di là
               dal mare. Il gobbo andò alla casa dell'Uomo Selvatico, stette a origliare, e capì che
               erano a cena. S'arrampicò alla finestra della camera da letto, entrò e si nascose
               sotto il letto. Quando l'Uomo Selvatico e sua moglie andarono a letto e
               s'addormentarono, il gobbo cacciò il cartoccio pieno di calabroni sotto le coperte e
               le lenzuola, e l'aperse. I calabroni, sentendo quel bel calduccio, vennero fuori e si
               misero a ronzare e a punzecchiare. L'Uomo Selvatico cominciò ad agitarsi, buttò giù
               la coperta e il gobbo l'arrotolò sotto il letto. I calabroni s'arrabbiarono e si
               misero a pungere a tutt'andare; l'Uomo Selvatico e sua moglie scapparono gridando; e
               Tabagnino quando fu solo scappò anche lui, con la coperta sotto il braccio. Dopo un
               po', l'Uomo Selvatico s'affacciò alla finestra e chiese al pappagallo che era nel
               pollaio: - Pappagallo, che ora è? E il pappagallo: - È l'ora che il gobbo Tabagnino
               porta via la tua bella coperta! L'Uomo Selvatico corse nella stanza e vide che la
               coperta non c'era più.</p>
            <p>Allora prese la cavalla, e via al galoppo, finché non avvistò il gobbo di lontano. Ma
               Tabagnino era già arrivato alla riva del mare, batteva per terra la bacchetta che gli
               aveva dato il Re, l'acqua s'apriva e lo faceva passare; e appena fu passato si tornò
               a rinchiudere. L'Uomo Selvatico, fermo sulla riva, si mise a gridare: O Tabagnino di
               tredici mesi, / Quand'è che torni in questi paesi? / Ti voglio mangiare un dì di
               quest'anno, / E se non ti mangerò, sarà mio danno. Al vedere la coperta, il Re
               cominciò a saltare dall'allegria. Ringraziò il gobbo, ma poi gli disse: - Tabagnino,
               come sei stato bravo di portargli via la coperta, sarai buono a portargli via anche
               la bacchetta che fa venire il bel tempo. - Ma come volete che faccia, Sacra Corona? -
               Pensaci bene, se no la pagherai con la testa.</p>
            <p>Il gobbo ci pensò, poi chiese al Re un sacchetto di noci. Arrivò alla casa dell'Uomo
               Selvatico, stette ad ascoltare, e sentì che andavano a letto. S'arrampicò in cima al
               tetto, e cominciò a buttare manciate di noci sulle tegole. L'Uomo Selvatico, a questo
               picchiettio sulle tegole, si svegliò e disse alla moglie: - Senti che grandinata! Va'
               subito a mettere sul tetto la bacchetta, se no la grandine mi rovina il frumento. La
               donna s'alzò, aperse la finestra, e mise la bacchetta sul tetto dove c'era Tabagnino
               pronto a prenderla e a scappar via. Di lì a poco, L'Uomo Selvatico si alzò, contento
               che avesse smesso di grandinare, e andò alla finestra. - Pappagallo, che ora è? E il
               pappagallo: - È l'ora che il gobbo Tabagnino ti porta via la bacchetta del bel tempo.
               L'Uomo Selvatico prese la cavalla e via al galoppo dietro al gobbo. Lo stava già per
               raggiungere sulla spiaggia, ma Tabagnino batté la bacchetta, il mare s'aperse, lo
               fece passare e si rinchiuse. L'Uomo Selvatico gridò: O Tabagnino di tredici mesi, /
               Quand'è che torni in questi paesi? / Ti voglio mangiare un dì di quest'anno, / E se
               non ti mangerò, sarà mio danno.</p>
            <p>- Come faccio a darveli? - disse la donna. - Abbiamo da comprare la roba! Fosse uno,
               ma tutti e due! Allora Tabagnino aperse la finestra e gridò: - Me ne deve dare uno o
               tutti e due? - Tutti e due! Presto! - urlò L'Uomo Selvatico. - Avete sentito? È anche
               arrabbiato, - disse Tabagnino. Prese i sacchi e scappò via. L'Uomo Selvatico dopo
               molti sforzi riuscì a cavar fuori le mani dal tronco, lasciandoci un bel po' di pelle
               e tornò a casa gemendo. E la moglie: - Ma perché m'hai fatto dare via i due sacchi di
               quattrini? Il marito avrebbe voluto sprofondare. Andò dal pappagallo e: - Che ora è?
               - L'ora che il gobbo Tabagnino vi sta portando via i due sacchi di quattrini! Ma
               stavolta l'Uomo Selvatico era troppo pieno di dolori per corrergli dietro e si
               contentò di mandargli una maledizione.</p>
            <p>Il Re volle che Tabagnino andasse a portar via anche la cavalla che correva come il
               vento. - Come faccio? La stalla è chiusa a chiave e la cavalla ha tanti sonagli
               appesi ai finimenti! - Ma poi ci pensò su e si fece dare una lesina e un sacchetto di
               bambagia. Con la lesina fece un buco nella parete di legno della stalla e riuscì a
               ficcarsi dentro; poi cominciò a dare delle punzecchiature di lesina alla pancia della
               cavalla. La cavalla scalciava e l'Uomo Selvatico, dal letto, sentiva rumore e diceva:
               - Povera bestia, ha male, stasera! Non vuol star quieta! E Tabagnino dopo un po':
               un'altra punzecchiatura con la lesina! L'Uomo Selvatico si stancò di sentire
               scalciare la cavalla; andò in stalla, la fece uscire e la legò fuori all'aperto. Poi
               tornò a dormire. Il gobbo che era nascosto là al buio nella stalla, tornò fuori dal
               buco di prima, e con la bambagia riempì i sonagli della cavalla e le fasciò gli
               zoccoli. Poi la slegò, montò in sella e galoppò via in silenzio. Di lì a poco, l'Uomo
               Selvatico come al solito si svegliò e andò alla finestra. - Pappagallo che ora è? - È
               l'ora che il gobbo Tabagnino ti porta via la cavalla! L'Uomo Selvatico avrebbe voluto
               inseguirlo, ma la cavalla l'aveva Tabagnino e chi la pigliava più?</p>
            <p>Il Re tutto contento, disse: - Adesso voglio il pappagallo. - Ma il pappagallo parla
               e grida! - Pensaci tu. Il gobbo si fece dare due zuppe inglesi, una più buona
               dell'altra, poi confetti, biscotti e tutti i generi di dolci. Mise tutto in una
               sporta e andò. - Guarda, pappagallo, - gli disse piano, - guarda cos'ho per te.
               Sempre di questa avrai se vieni con me. Il <persName type="prize" subtype="animal" source="#fable51"
                  >pappagallo</persName> mangiò la zuppa inglese e disse: - Buona! Così a furia di zuppa
               inglese, biscottini, confetti e caramelle, Tabagnino se lo portò via con sé, e quando
               l'Uomo Selvatico andò alla finestra, domandò: - Pappagallo, che ora è? Dico: che ora
               è? Eh, mi senti? Che ora è? - Corse nel pollaio e lo trovò vuoto. Al palazzo del Re,
               quando Tabagnino arrivò col pappagallo ci fu gran festa. - Adesso che hai fatto tutto
               questo, - disse il Re, - non ti resta che di fare l'ultima. - Ma non c'è più niente
               da prendere! - disse il gobbo. - E come? - fece il Re, - c'è il pezzo più grosso.
               Devi portarmi l'Uomo Selvatico in persona. - Proverò, Sacra Corona. Basta che mi
               faccia un abito che non si veda la gobba, e che mi faccia cambiare i connotati.</p>
            <p>Al vedere la bacchetta, il Re non stava più nella pelle dall'allegria. Ma disse: -
               Adesso devi andarmi a prendere le due borse di quattrini. Il gobbo ci pensò su; poi
               si fece preparare degli arnesi da taglialegna, si cambiò d'abiti, si mise una barba
               finta e andò dall'Uomo Selvatico, con un'accetta, dei cunei, e una mazza. L'Uomo
               Selvatico non aveva mai visto Tabagnino di giorno, e poi lui, dopo un po' di tempo di
               buoni pasti al palazzo del Re, era anche un po' meno gobbo; quindi non lo riconobbe.
               Si salutarono. - Dove andate? - Per legna! - Oh, qui nel bosco di legna ce n'è quanta
               ne volete! Allora Tabagnino prese i suoi arnesi e si mise a lavorare attorno a una
               quercia grossissima. Ci piantò un cuneo, poi un altro, poi un altro ancora e prese a
               dargli colpi di mazza. Poi cominciò a impazientirsi, facendo finta che gli si fosse
               incastrato un cuneo. - Non v'arrabbiate, - disse l'Uomo Selvatico, - ora vi do una
               mano -. E ficcò le mani nella apertura del tronco per vedere se tenendola larga si
               poteva spostare quel cuneo. Allora Tabagnino, con un colpo di mazza fece saltare via
               tutti i cunei e lo spacco del tronco si richiuse sulle mani dell'Uomo Selvatico. -
               Per carità, aiutatemi! - Cominciò a urlare. - Correte a casa mia, fatevi dare da mia
               moglie quei due grossi cunei che abbiamo, e liberatemi. Tabagnino corse in casa della
               donna, e le disse: - Presto, vostro marito vuole che mi diate quei due sacchi di
               quattrini che sono nel comò.</p>
            <p>Il Re chiamò i più bravi sarti e parrucchieri e gli fece fare dei vestiti che non si
               riconosceva più, e poi una parrucca bionda e due bei baffi. Così truccato, il gobbo
               andò dall'Uomo Selvatico e lo trovò in un campo che lavorava. Lo salutò cavandosi il
               cappello. - Cosa cercate? - Sono il fabbricante di casse da morto, - disse Tabagnino,
               - e cerco delle assi per la cassa del gobbo Tabagnino, che è morto. - Oh! È crepato,
               finalmente! - disse l'Uomo Selvatico. - Son tanto contento che le assi ve le darò io
               e potete fermarvi qui a fare la cassa. - Volentieri, - disse il gobbo. - L'unico
               inconveniente è che qui non posso prendere le misure del morto. - Se non è che per
               questo, - disse l'Uomo Selvatico, - quel birbone era pressappoco della mia statura.
               Potete prendere la mia misura. Tabagnino si mise a segare le assi e a inchiodare.
               Quando la cassa fu pronta, disse: - Ecco, adesso proviamo se è della grandezza giusta
               -. L'Uomo Selvatico ci si sdraiò dentro. - Proviamo col coperchio -. Ci mise sopra il
               coperchio e lo inchiodò. Poi prese la cassa e la portò dal Re. Vennero tutti i
               signori dei dintorni, misero la cassa in mezzo a un prato e le diedero fuoco. Poi ci
               fu una gran festa, perché il Regno era stato liberato da quel mostro. Il Re nominò
               Tabagnino suo segretario e sempre lo tenne in grande onore. Lunga la fola, stretta la
               via / Dite la vostra che ho detto la mia.</p>
         </div>
         <div xml:id="fable52">
            <head>Il Re degli animali</head>
            <span><placeName ref="Bologna">Bologna</placeName></span>
            <p>Un uomo restò vedovo con una figlia, la più bella ragazza che mai si fosse vista.
               Dopo un po' di tempo, trovandosi così solo, senza nessuno che badasse alla figlia,
               pensò di riprendere moglie, ma gliene capitò una così grama, che alla povera <persName type="protagonist" subtype="hero" source="#fable52">Stellina</persName> ne faceva passare di tutti i
               colori. - Sentite papà, - gli disse un giorno Stellina, - piuttosto che star qua a
               mangiarmi l'anima tutto il dì, vado a far la contadina. - Abbi pazienza, - le rispose
               suo <persName type="dispatcher" subtype="caregiver" source="#fable">padre</persName>. Ma un giorno la <persName type="hostile" subtype="caregiver" source="#fable52">matrigna</persName> le diede uno schiaffo perché
               aveva rotto una scodella, e Stellina non ne poté più e se ne andò. Andò da una sua
                  <persName type="dispatcher" subtype="magician" source="#fable52">zia</persName> che stava in montagna.
               Questa zia era un po' una fata, ma era molto povera, e le disse: - Cara Stellina, io
               ti devo mandare a guardar le pecore, ma ti do tutto quel che possiedo di prezioso -.
               E le diede un anello. - Se ti troverai in necessità, prendi in mano quest'anello, e
               ti aiuterà.</p>
            <p>Un mattino che Stellina era in un prato con le sue pecore, vide venir su un <persName type="dispatcher" subtype="lover" source="#fable52">bel giovane</persName>. - Com'è che state a far
               questo mestiere, - le disse, - bella come siete? Venite con me che vi sposerò e
               farete la vita della gran signora. Stellina diventò rossa come un mascherone e non
               sapeva cosa rispondere, ma il giovane tanto disse che la ragazza si lasciò persuadere
               e andò via con lui. C'era una carrozza ferma sulla strada; montarono, e la carrozza
               partì come il vento. Corsero per quasi tutto il giorno, finché arrivarono davanti a
               un bel palazzo. - Ecco, Stellina, - disse il giovane facendola entrare, - questo
               palazzo è a vostra disposizione. Comandate, e avrete tutto quello che volete. Io vi
               lascio, perché devo occuparmi dei miei affari. Ci vedremo domattina -. E così se ne
               andò.</p>
            <p>Stellina era rimasta a bocca aperta, senza poter dire una parola. Si sentì prendere
               per mano, ma non vedeva nessuno; e si lasciò condurre in una magnifica stanza
               dov'erano preparati abiti e gioie. Venne spogliata e poi rivestita da gran signora,
               sempre sentendo d'aver intorno della gente che la serviva, ma senza vedere nessuno.
               Dopo che l'ebbero vestita, la condussero in un'altra stanza, dov'era preparata una
               tavola con un pranzo fumante. Si sedette e si mise a mangiare, ed ecco che le
               cambiavano i piatti, che le servivano le pietanze, e non vedeva mai nessuno.
               Dopopranzo girò un poco per il palazzo: c'erano stanze addobbate di giallo, stanze
               addobbate di rosso, con sofà e poltrone e le più belle cose che si potessero vedere.
               Dietro il palazzo c'era un bel giardino, e questo giardino era pieno d'animali.
               C'erano cani, c'erano gatti, c'erano asini, galline e perfino rospi d'una grossezza
               mai vista. E tutti questi animali stavano insieme e facevano un rumore che pareva
               discorressero. Stellina s'incantò un po' a guardarli, e intanto venne sera, e pensò
               d'andare a letto.</p>
            <p>Entrò in una stanza dov'era un letto principesco, ed ecco che sentì che l'aiutavano a
               spogliarsi, e le fu portato un lume, una camicia da notte, e le pantofole. Andò a
               letto. Tutto era silenzio. S'addormentò e non si svegliò che a giorno grande. "Voglio
               suonare il campanello, - disse, - e vedere se mi vengono a servire". Ma aveva appena
               toccato il campanello, che si vide comparire davanti un vassoio d'argento col caffè e
               i dolci. Bevve il caffè e s'alzò. Fu vestita, pettinata, insomma servita come una
               principessa. Più tardi ritornò quel giovane. - Avete dormito bene? Siete contenta?
               Stellina rispose di sì, lui le strinse la mano, e dopo poco le disse addio e andò
               via. Questa era la visita che lui le faceva tutti i giorni; altrimenti non lo vedeva
               mai. Erano passati già due mesi di questa vita, e Stellina cominciava a essere
               proprio stufa. Una mattina, dopo che il giovane se n'era partito, disse: - Me ne
               vorrei andare un po' a spasso per queste belle campagne intorno, tanto per prendere
               un po' d'aria buona -. L'aveva appena detto, che si vide portare un bel cappellino,
               un ventaglio, un parasole. - Dunque ho sempre qualcuno vicino che m'ascolta! - disse
               Stellina, - lasciate che vi veda, una volta! - Ma tutto era inutile: nessuno si
               faceva vedere.</p>
            <p>In quel momento Stellina si ricordò dell'anello che le aveva dato la zia, e che non
               aveva mai pensato d'usare perché non le mancava mai niente. Andò a prenderlo dal
               cassetto del comò dove l'aveva messo, e quando l'ebbe in mano disse: - Comando di
               vedere chi è che è con me! E tutt'a un tratto al suo fianco comparve una bella
               damigella. Stellina fece un salto d'allegria. - Finalmente avrò qualcuno con cui
               scambiare quattro chiacchiere! - Grazie, grazie, - disse la <persName type="helper"
                  subtype="creator" source="#fable52">bella damigella</persName>. - Mi hai reso visibile finalmente, dopo
               tanto tempo che per un incantesimo non potevo né farmi vedere né parlare. Divennero
               le migliori amiche del mondo, e decisero di cercare insieme di scoprire il mistero di
               quel luogo.</p>
            <p>Uscirono e presero per una <note>Cavdâgna (dial. bolognese): "capitagna, viale erboso
                  perpendicolare alla direzione de' solchi che si lascia dai due capi del campo per
                  voltarvi sopra i buoi nei lavori d'aratro, d'erpice e
                     sim."(Ungarelli)<hi>cavedagna</hi></note>. Cammina cammina, la cavedagna
               non finiva mai. Finalmente arrivarono in un posto dove la cavedagna passava tra due
               colonne. Su una colonna c'era scritto Domanda, sull'altra E saprai. Stellina si
               rivolse alla colonna con su scritto Domanda e le disse: - Voglio sapere dove sono. La
                  <persName type="helper" subtype="object" source="#fable52">colonna</persName> con su scritto E saprai
               rispose: - Sei in un luogo che starai bene ma... - Ma cosa? - domandò Stellina. - Ma
               cosa? - Lo domandò a una colonna, lo domandò all'altra, ma non ci fu più verso di
               avere risposta. Alle due amiche, quel "ma" sembrava proprio un brutto segno, e
               continuarono la loro strada sovrappensiero. Poco più in là finiva il giardino, con
               una cancellata che lo circondava tutt'intorno. E oltre la cancellata, sedeva per
               terra un bel cavaliere.</p>
            <p>Appena le vide, il cavaliere si levò in piedi, e disse: - Com'è che siete là dentro?
               State attente, siete in gran pericolo, siete in mano al <persName type="villain"
                  subtype="magician" source="#fable52">Re degli animali</persName>, che ha qui il suo palazzo pieno di
               ricchezze e vi porta tutta la gente che riesce a prendere, e a uno a uno se li
               mangia. Stellina a sentire questa nuova, restò più morta che viva. - E come possiamo
               fare per scappare? - chiese al cavaliere. - La porterò via io, - egli disse a
               Stellina. - Io sono il figlio del Re d'India, e sono giunto qua girando il mondo.
               Appena l'ho vista mi sono innamorato, e la porterò da mio padre, che la riceverà come
               merita, insieme alla sua damigella. - Sì, accetto, verrò con lei, - disse
               Stellina.</p>
            <p>- Ma se il palazzo è pieno di ricchezze, - disse la damigella, - è un peccato
               lasciarle lì. Adesso che il Re degli animali è fuori, andiamo a prenderle. E
               domattina saremo di nuovo qui e fuggiremo. - E io come faccio a passare la notte
               all'aria aperta? - disse il <persName type="helper" subtype="lover" source="#fable52">Principe</persName>. -
               Qui non c'è neanche una capanna. - Ci penso io! - disse Stellina. Tirò fuori l'anello
               dal borsellino, lo strinse in mano e disse: - Comando che qui venga subito una
               palazzina con servitori, carrozze e tutto quel che ci vuole per mangiare e per
               dormire -. E in mezzo al prato sorse una palazzina che era una meraviglia. Il
               Principe salutò le ragazze e vi entrò. Stellina e la damigella tornarono al palazzo e
               presero a girarlo da cima a fondo. Scesero nella cantina, che era piena di casse e di
               bauli che non finivano più. - Cos'è questa roba? - disse Stellina. - Pare un
               magazzino, non una cantina. Vediamo cosa c'è in queste casse -. Cominciarono ad
               alzare i coperchi: una era piena d'argenteria, un'altra di gioielli, un'altra di
               quattrini. Stellina strinse in mano l'anello e disse: - Comando che tutta questa roba
               sia subito trasportata alla palazzina del figlio del Re d'India -. Detto fatto, la
               cantina si vuotò.</p>
            <p>Continuando a girare Stellina e la damigella trovarono una scaletta segreta. Salirono
               e si trovarono nel buio; e una voce diceva: - Povero me! Povero me! Stellina si sentì
               tremare le gambe, ma poi pensò che aveva l'anello e andò avanti. Erano in una gran
               stanza e su un tavolo erano teste d'uomini, e di donne, gambe, braccia, e altre ce
               n'erano appese ai muri e sulle sedie. E le teste dicevano: - Povero me! Povero me! -
               Le due ragazze piene di paura, capirono che quello era il quartiere segreto del Re
               degli animali. Trovarono poi un granaio pieno di frumento, frumentone e biada e
               capirono che era il mangime per tutte le bestie del giardino, certamente uomini e
               donne incantati e trasformati in bestie dal Re degli animali, che poi se li mangiava
               uno per uno. Quella notte Stellina a malapena riuscì a dormire. Alla mattina come il
               solito venne il Re degli animali a salutarla e a domandarle se aveva dormito bene.
               Stellina gli rispose gentilmente come tutte le mattine, facendo finta di niente. -
               Addio Stellina, sta' contenta, - disse lui, - e arrivederci a domani, - e se ne
               andò.</p>
            <p>Stellina subito salì nel granaio con la damigella, e presero a buttar giù dalla
               finestra frumento, frumentone e biada nel giardino, perché le bestie s'affollassero
               lì a mangiare e non le vedessero scappare, e non potessero far la spia al Re degli
               animali. E mentre le bestie mangiavano, Stellina e la damigella fecero fagotto.
               Quando furono dalle due colonne, Stellina prese in mano l'anello e disse: - Comando
               che mi diciate cosa vuol dire quel "ma". - Quel "ma" vuol dire che non potrai
               scappare se non farai morire il Re degli animali, - disse la colonna. - Ma come posso
               fare? - chiese ancora Stellina. - Va' nella stanza del Re degli animali e porta via
               la noce che tiene sotto il cuscino della poltrona -. E appena dette queste parole, la
               colonna crollò.</p>
            <p>Stellina, coraggiosa, tornò indietro, tolse la noce che trovò nella poltrona, e
               appena ebbe in mano la noce, ecco che accorse il Re degli animali urlando: - Ah
               Stellina, tu m'hai tradito! - e così dicendo cadde in terra morto. Appena cadde morto
               tutte le bestie tornarono al loro vero essere; chi era re, chi era regina, chi
               principe, e tutti ringraziarono Stellina, e chi voleva regalarle un regno, chi
               sposarla. - Mi dispiace, - disse lei, - ho già il mio sposo che m'aspetta -. E
               uscirono tutti insieme dal palazzo che andò subito in fiamme. Quei signori andarono
               ognuno a casa loro e Stellina andò in India col figlio del Re e con tutto il tesoro e
               si sposarono e sempre furono felici.</p>
         </div>
         <div xml:id="fable53">
            <head>Le brache del Diavolo<note/></head>
            <span><placeName ref="Bologna">Bologna</placeName></span>
            <p>Un uomo aveva un figlio che era il più bel figliolo che si fosse mai visto. Successe
               che il <persName type="dispatcher" subtype="caregiver" source="#fable53">padre</persName> s'ammalò e un giorno
               chiamò il figlio: - Sandrino, sento d'essere vicino a morire. Portati bene e tieni da
               conto quel poco che ti lascio. Morì, ma il figlio invece di tener da conto la roba e
               lavorare, in meno d'un anno, a forza di far baldoria, rimase sul lastrico. Allora si
               presentò al <persName type="dispatcher" subtype="sovereign" source="#fable53">Re</persName> della città per
               sentire se lo prendeva al suo servizio. Il Re, visto quant'era bello questo giovane,
               lo prese per cameriere. La <persName type="hostile" subtype="lover" source="#fable">Regina</persName>, quando
               lo vide, le piacque subito tanto, che lo volle lei per cameriere privato. Ma appena
                  <persName type="protagonist" subtype="rebel" source="#fable53">Sandrino</persName> s'accorse che la Regina
               s'era innamorata di lui, pensò: "Sarà meglio che tagli la corda prima che il Re se
               n'accorga", e si licenziò. Il Re voleva sapere perché se ne voleva andare, ma lui
               disse che era per affari suoi, e partì.</p>
            <p>Andò in un'altra città, e si presentò al Re che c'era lì, per vedere se lo prendeva a
               servizio. Il Re, visto questo gran bel giovane, disse subito di sì, e Sandrino entrò
               al Palazzo. Il Re aveva una <persName type="hostile" subtype="lover" source="#fable53">figlia</persName>, che
               appena lo vide se ne prese una cotta da non capire più niente. La faccenda diventò
               tanto seria, che Sandrino fu costretto a licenziarsi prima che succedessero dei guai.
               Il Re, che non sapeva nulla, gli domandò il motivo di questa decisione, e lui disse
               che era per affari suoi, e il Re non poté dir più nulla.</p>
            <p>Andò a stare da un Principe, ma s'innamorò di lui sua moglie, e andò via anche di là.
               Girò ancora cinque o sei padroni, e sempre faceva innamorare qualche donna e gli
               toccava andarsene. Il povero giovane malediva la sua bellezza, e arrivò a dire che
               per liberarsene avrebbe dato l'anima al Diavolo. Aveva appena detto queste parole,
               che gli si presentò un giovane gentiluomo. - Cos'avete da lamentarvi?- gli chiese, e
               Sandrino gli raccontò. - Senti, - gli disse il <persName type="helper" subtype="magician" source="#fable53"
                  >gentiluomo</persName>, - io ti do questo paio di brache. Bada di tenerle sempre
               addosso e non togliertele mai. Io verrò a riprenderle tra sette anni in punto. In
               questo frattempo non ti devi mai lavare neanche la faccia, non devi tagliarti mai la
               barba, né i capelli, né le unghie. D'altro, puoi fare tutto quello che vuoi e star
               contento. Dette queste parole, sparì, e si sentì suonare mezzanotte.</p>
            <p>Sandrino si infilò le brache e si buttò a dormire là nell'erba. Si svegliò a giorno
               fatto, si stropicciò gli occhi, e subito si ricordò delle brache e di quel che gli
               aveva detto il <persName type="helper" subtype="magician" source="#fable53">Diavolo</persName>. S'alza e si
               sente le brache pesanti, si muove e sente un tintinnio di quattrini: aveva le brache
               piene di monete d'oro, e più ne tirava fuori più ne uscivano. Andò in città e prese
               alloggio a una locanda, nella stanza più bella che avevano. Tutto il giorno non
               faceva altro che tirar fuori soldi dalle brache e ammucchiarli. Ogni servizio che gli
               facevano dava una moneta d'oro; ogni povero che stendeva la mano, una moneta d'oro:
               così ne aveva sempre una processione alla sua porta. Un giorno disse al <persName type="helper" subtype="citizen" source="#fable53">cameriere</persName>: - Sai mica se c'è un palazzo da
               vendere? - Il cameriere gli disse che ce n'era uno proprio in faccia a quello del Re,
               e nessuno lo comprava perché costava troppo caro. - Fammelo avere, - disse Sandrino,
               - e ti darò la tua parte -. Il cameriere si diede d'attorno e gli fece comprare il
               palazzo.</p>
            <p>Sandrino cominciò a farlo ammobiliare tutto a nuovo. Poi fece foderare di ferro tutte
               le stanze a pianterreno, e murare gli usci. Chiuso lì dentro passava le giornate a
               buttar fuori monete. Quando una stanza era piena passava a un'altra e così riempì
               tutte le stanze da basso. Il tempo passava, i capelli e la barba gli erano cresciuti
               da non farlo più riconoscere. Le unghie poi erano lunghe come pettini per cardare la
               lana, tanto che ai piedi doveva portare sandali come quelli dei frati perché non gli
               stavano più nelle scarpe. Su tutta la pelle gli venne una crosta spessa un dito:
               insomma, non pareva più un uomo ma una bestia. Le brache per tenerle pulite le
               copriva di biacca o di farina.</p>
            <p>Bisogna sapere che al <persName type="dispatcher" subtype="sovereign" source="#fable53">Re</persName> di quella
               città era stata intimata la guerra da un altro Re suo vicino, e lui era disperato
               perché non aveva quattrini per sostenerla. Un giorno chiamò l'Intendente. - Che c'è
               di nuovo, Sacracorona? - Siamo tra l'incudine e il martello, - disse il Re. - Non ho
               più un soldo per far la guerra. - Sacracorona, c'è quel signore qui vicino che ha
               tanti quattrini che non sa più dove metterli. Posso andare a chiedergli se ci presta
               cinquanta milioni. Alla peggio ci risponderà di no. L'<persName type="dispatcher"
                  subtype="citizen" source="#fable53">Intendente</persName> si presentò a Sandrino da parte del Re, gli
               fece tanti complimenti e poi gli disse l'ambasciata. - Dica pure a Sacracorona che
               son pronto a servirlo, - disse Sandrino, - a patto che in cambio mi dia una delle sue
               figlie in moglie, una qualsiasi delle tre che per me è lo stesso. - Farò
               l'ambasciata, - disse l'Intendente. - Allora aspetto la risposta entro tre giorni, -
               disse Sandrino, - se no mi tengo sciolto da ogni impegno.</p>
            <p>Quando il Re sentì la cosa, disse: - O povero me! Quando le mie figlie vedranno
               quest'uomo che sembra una bestia chissà cosa diranno! Dovevi almeno dirgli che ti
               desse un ritratto, tanto per preparare le ragazze. - Vado a domandarglielo, - disse
               l'Intendente. Sandrino, quando seppe la richiesta del Re, chiamò un pittore, si fece
               fare il ritratto e lo mandò al Re. Quando il Re vide quella bestia, fece un passo
               indietro gridando: - Possibile che una delle mie figlie voglia un muso come questo!
               Ma, tanto per tentare, fece chiamare la più grande, e le spiegò la cosa. La ragazza
               gli si rivoltò contro. - A me, fai di queste proposte! Ma ti sembra che un uomo così
               si possa sposare? - E gli voltò la schiena senza più dir parola. Il Re si buttò giù
               in una poltrona nera che teneva per le giornate sfortunate, e restò lì più morto che
               vivo. Il giorno dopo si fece coraggio, e fece chiamare la figliola mezzana, già
               pronto al peggio. La ragazza venne, lui le fece lo stesso discorso che alla prima, e
               le fece capire che dalla sua risposta dipendeva la salvezza del Regno. - Ebbene,
               signor padre, - disse la ragazza un po' incuriosita, - mi faccia vedere questo
               ritratto.</p>
            <p>Il Re le porse il ritratto, lei lo prese, ma appena gli ebbe dato un'occhiata, lo
               buttò lontano come avesse preso in mano un serpente. - Signor padre! Non l'avrei mai
               creduto capace di offrire in sposo a sua figlia una bestia. Ora so io il bene che mi
               vuole! - E così ansimando e lamentandosi andò via. Il Re si disse: "E andiamo pure in
               rovina, basta che non debba più parlare di questo matrimonio con nessuna delle mie
               figlie. Se tanto m'hanno detto queste due, figuriamoci cosa mi dirà la piccina, che è
               la più bella". Si sprofondò nella poltrona nera e dette ordine che per quel giorno
               non aprissero a nessuno. Le figlie non lo videro venire a pranzo, ma non domandarono
               nemmeno cos'avesse. Solo la piccina, senza dir parola, scese e andò a trovare il
               padre. Cominciò a fargli cento moine, e a dirgli: - Ma perché è così mortificato,
               papino? Andiamo, s'alzi da questa poltrona, stia un po' allegro, se no mi metto a
               piangere anch'io. E cominciò a pregarlo e supplicarlo di dirle quel che aveva, tanto
               che il Re le raccontò le cose come stavano. - Ah, sì? - disse la ragazza. - E mi
               mostri questo ritratto, vediamo.</p>
            <p>Il Re aperse un cassetto e le diede il ritratto. La <persName type="prize"
                  subtype="lover" source="#fable53">Zosa</persName> (così si chiamava la ragazza) si mise a guardarlo da
               tutte le parti e cominciò a dire: - Vede, signor padre? Sotto questi capelli così
               lunghi e arruffati, vede che bella fronte? La pelle è nera, questo è vero, ma se
               fosse lavata sarebbe tutt'un'altra cosa. Vede che belle mani, se non ci fossero
               quelle unghiacce? E i piedi, anche quelli! E così tutto il resto. Stia allegro,
               signor padre, me lo sposerò io. Il Re prese la Zosa tra le sue braccia e non finiva
               più di abbracciarla e baciarla. Poi chiamò l'Intendente e lo mandò a dire a quel
               signore che sua figlia la più piccina era disposta a sposarlo.</p>
            <p>Sandrino, appena lo seppe, disse: - Sta bene, siamo intesi. Dite pure a Sacracorona
               che può disporre di cinquanta milioni, anzi, venite pure a prenderli subito e
               portatevi un sacchetto da riempire anche per voi, perché voglio mostrare la mia
               gratitudine. Dite a Sacracorona che non pensi a dar niente alla sposa, perché voglio
               farle tutto io. Quando le sorelle seppero del fidanzamento di Zosa, cominciarono a
               prenderla in giro, ma lei non ci badava e le lasciava cantare. L'Intendente andò a
               prendere i quattrini e Sandrino gli riempì un gran sacco di quelle solite monete
               d'oro. - Adesso bisognerà contarle, - disse l'Intendente, - perché mi pare che ce ne
               sia di più della somma pattuita. - Fa niente, - rispose Sandrino, - un po' di più o
               un po' di meno io non ci bado. Poi mandò da tutti i gioiellieri della città a
               prendere quel che avevano di più bello: orecchini, catenine, braccialetti, spille,
               anelli con brillanti grossi come nocciole. Dispose tutto su un vassoio d'argento e
               mandò quattro dei suoi camerieri a presentare i regali alla sposa.</p>
            <p>Il Re gongolava, la figlia passava ore a provarsi i gioielli, le sorelle cominciarono
               a sentirsi mordere dall'invidia e dicevano: - Sarebbe meglio fosse un po' più bello.
               - A me basta che sia buono, - diceva la Zosa. Intanto Sandrino aveva fatto chiamare i
               più bravi sarti, cuffieri, calzolai, cucitori di bianco, e quelli dei nastri, e
               quelli delle pezze; ordinò tutto quel che ci voleva per il corredo, e disse che entro
               quindici giorni doveva essere pronta ogni cosa. Si sa che coi quattrini si fa tutto,
               e difatti, di lì a quindici giorni, tutto fu pronto: camicie di tela tanto fina che
               ci si passava da una parte all'altra con un soffio, ricamate fino ai ginocchi,
               sottane con pezze di fiandra alta un braccio, fazzoletti così pieni di ricami che non
               c'era neanche il posto per soffiarsi il naso, abiti di seta di tutti i colori, di
               broccato d'oro e d'argento guarnito di gemme, di velluto rosso o turchino.</p>
            <p>La sera prima delle nozze, Sandrino si fece riempire quattro tinozze di acqua calda e
               fredda. Quando le tinozze furono preparate, Sandrino saltò in quella piena d'acqua
               più calda, e ci stette finché la scorza di sporcizia che aveva addosso gli si fu un
               po' ammorbidita, poi saltò nell'altra tinozza calda e cominciò a sfregarsi la pelle:
               gli venivano giù certi trucioli che pareva un falegname. Erano sette anni che non si
               lavava! Quando si fu tolto la più grossa, saltò nell'altra tinozza, piena d'acqua
               profumata appena tiepida. E lì prese a insaponarsi e la sua bella pelle d'una volta
               cominciava a farsi riconoscere. Poi, saltò nell'altra tina, piena d'acqua di Colonia
               e d'acqua di Felsina e ci rimase un bel po' a darsi l'ultima sciacquata. - Presto il
               barbiere! - Venne il barbiere, lo tosò come una pecora, poi lo lavorò coi ferri per
               arricciare e con pomate, e alla fine gli tagliò le unghie.</p>
            <p>La mattina dopo, quando scese di carrozza per andare a prendere la sposa, le sorelle
               che stavano alla finestra per vedere venire quel mostro, si videro davanti un
               bellissimo giovane. - Chi sarà? Sarà uno mandato dallo sposo per non mostrarsi lui in
               persona. Anche la Zosa pensò che fosse un amico, e montò in carrozza. Arrivata al
               palazzo, disse: - E lo sposo? Sandrino prese il suo ritratto di prima e le disse: -
               Guarda bene quegli occhi, guarda quella bocca. Non mi riconosci? La Zosa dalla gioia
               non capiva più niente. - Ma come mai ti eri ridotto in quello stato? - Non chiedermi
               altro, - disse lo sposo. Le <persName type="villain" subtype="lover" source="#fable53">sorelle</persName>, a
               vedere che lo sposo era lui, creparono d'invidia. E al banchetto di nozze guardavano
               Zosa e Sandrino che pareva se li volessero mangiare con gli occhi, e dicevano tra
               loro: - Daremo l'anima al Diavolo, per non vederli più così felici.</p>
            <p>Proprio quel giorno scadevano i sette anni che aveva detto il Diavolo e a mezzanotte
               doveva venire a riprendere le brache a Sandrino. Lo sposo, alle undici, salutò tutti
               gli invitati e disse che voleva restare in libertà. - Sposa mia, - disse alla Zosa
               quando furono soli, - tu va' pure a letto, che io verrò più tardi -. La Zosa si
               disse: "Chissà cos'ha per la testa?", ma, aiutata dalle sue donzelle, si spogliò e
               andò a letto. Sandrino aveva fatto un fagotto delle brache del Diavolo, e lo
               aspettava. Aveva mandato a dormire tutta la servitù; era solo; e s'accorse tutt'a un
               tratto che aveva la pelle d'oca e il cuore in gola. Suonò la mezzanotte. Tremò la
               casa. Sandrino vide il Diavolo che veniva verso di lui. Gli porse il fagotto. -
               Prendetevi le vostre brache! Ecco, prendetevele! - disse. - Dovrei prendermi la tua
               anima, adesso, - disse il Diavolo. Sandrino tremava. - Ma siccome invece della tua
               anima me n'hai fatto trovare altre due, - proseguì il Diavolo, - prenderò quelle, e a
               te, ti lascio in pace! L'indomani mattina, Sandrino dormiva beato accanto alla sua
               sposa. Venne il Re a dar loro il buon giorno e a chiedere alla Zosa se sapeva nulla
               delle sue sorelle, che non s'erano più viste. Andarono nella stanza delle sorelle e
               non trovarono nessuno, ma sulla tavola c'era un biglietto: Siate maledetti! Per voi
               siamo dannate e ci porta via il Diavolo. Allora Sandrino capì chi erano le due anime
               che il Diavolo aveva preso invece della sua.</p>
         </div>
         <div xml:id="fable54">
            <head>54. Bene come il sale<note/></head>
            <span><placeName ref="Bologna">Bologna</placeName></span>
            <p>C'era una volta un <persName type="villain" subtype="caregiver" source="#fable54">Re</persName> che aveva tre
               figlie: una bruna, una castana e una bionda: la prima era bruttina, la seconda così e
               così e la più piccina era la più buona e bella. E le due maggiori erano invidiose di
               lei. Quel Re aveva tre troni: uno bianco, uno rosso e uno nero. Quando era contento
               andava sul bianco, quando era così così sul rosso, quand'era in collera sul nero. Un
               giorno andò a sedersi sul trono nero, perché era arrabbiato con le due figlie più
               grandi. Esse presero a girargli intorno e a fargli moine.</p>
            <p>Gli disse la più grande: - Signor padre, ha riposato bene? È arrabbiato con me che la
               vedo sul trono nero? - Sì, con te. - Ma perché, signor padre? - Perché non mi volete
               mica bene. - Io? Io, signor padre, sì che le voglio bene. - Bene come? - Come il
               pane.</p>
            <p>Il Re sbuffò un po', ma non disse più nulla perché era tutto compiaciuto di quella
               risposta. Venne la seconda. - Signor padre, ha riposato bene? Perché è sul trono
               nero? Non è mica in collera con me? - Sì, con te. - Ma perché con me, signor padre? -
               Perché non mi volete mica bene. - Ma se io le voglio così bene... - Bene come? - Come
               il vino. Il Re borbottò qualcosa tra i denti, ma si vedeva che era soddisfatto.</p>
            <p>Venne la più piccola, tutta ridente. - O signor padre, ha riposato bene? Sul trono
               nero? Perché? L'ha con me, forse? - Sì, con te, perché neanche tu mi vuoi bene. - Ma
               io sì che le voglio bene. - Bene come? - Come il sale. A sentire quella risposta, il
               Re andò su tutte le furie. - Come il sale! Come il sale! Ah sciagurata! Via dai miei
               occhi che non ti voglio più vedere! - e diede ordine che la accompagnassero in un
               bosco e l'ammazzassero.</p>
            <p>Sua madre la <persName type="helper" subtype="caregiver" source="#fable54">Regina</persName>, che le voleva
               davvero bene, quando seppe di quest'ordine del Re, si scervellò per trovare il modo
               di salvarla. Nella Reggia c'era un candeliere d'argento così grande, che <persName type="protagonist" subtype="innocent" source="#fable54">Zizola</persName> - così si chiamava la figlia
               più piccina - ci poteva star dentro, e la Regina ce la nascose. - Va' a vendere
               questo candeliere, - disse al suo servitore più fidato, - e quando ti domandano cosa
               costa, se è povera gente di' molto, se è un gran signore di' poco e daglielo -.
               Abbracciò la figlia, le fece mille raccomandazioni, e mise dentro al candeliere fichi
               secchi, cioccolata e biscottini. Il servitore portò il candeliere in piazza e a
               quelli che gli domandavano quanto costava, se non gli andavano a genio domandava uno
               sproposito.</p>
            <p>Finalmente passò il figlio del Re di Torralta, esaminò il candeliere da tutte le
               parti, poi domandò quanto costava. Il servitore gli disse una sciocchezza e il
               Principe fece portare il candeliere al palazzo. Lo fece mettere in sala da pranzo e
               tutti quelli che vennero a pranzo fecero gran meraviglie. Alla sera il <persName type="protagonist" subtype="lover" source="#fable54">Principe</persName> andava fuori a conversazione;
               siccome non voleva che nessuno stesse ad aspettarlo a casa, i servitori gli
               lasciavano la cena preparata e andavano a letto. Quando Zizola sentì che in sala non
               c'era più nessuno, saltò fuori dal candeliere, mangiò tutta la cena e tornò dentro.
               Arriva il Principe, non trova niente da mangiare, suona tutti i campanelli e comincia
               a strapazzare i servitori.</p>
            <p>Loro, a giurare che avevano lasciato la cena pronta, che doveva essersela mangiata il
               cane o il gatto. - Se succede un'altra volta, vi licenzio tutti, - disse il Principe;
               si fece portare un'altra cena, mangiò e andò a dormire. Alla sera dopo, benché fosse
               tutto chiuso a chiave, capitò lo stesso. Il Principe pareva facesse venir giù la casa
               dagli strilli; ma poi disse: - Vediamo un po' domani sera. Quando fu domani sera,
               cosa fece? Si nascose sotto la tavola che era coperta fino a terra da un tappeto.
               Vengono i servitori, mettono i piatti con tutte le pietanze, mandano fuori il cane e
               il gatto e chiudono la porta a chiave. Sono appena usciti, che s'apre il candeliere e
               ne esce fuori la bella Zizola. Va a tavola e giù a quattro palmenti. Salta fuori il
               Principe, la prende per un braccio, lei cerca di scappare ma lui la trattiene. Allora
               la Zizola gli si butta in ginocchio davanti e gli racconta da cima a fondo la sua
               storia. Il Principe ne era già innamorato cotto. La calmò, le disse: - Bene, già
               d'adesso vi dico che sarete la mia sposa. Ora tornate dentro il candeliere.</p>
            <p>A letto, il Principe non poté chiudere occhio tutta la notte, tant'era innamorato; e
               al mattino ordinò che portassero il candeliere nella sua camera, perché era tanto
               bello che lo voleva vicino la notte. E poi diede ordine che gli portassero da
               mangiare in camera porzioni doppie, perché aveva fame. Così gli portarono il caffè, e
               poi la colazione alla forchetta, e il pranzo, tutto doppio. Appena gli avevano
               portato i vassoi, chiudeva l'uscio a chiave, faceva uscire la sua Zizola e mangiavano
               insieme con gran gioia. La Regina, che restava sola a tavola, si mise a sospirare: -
               Ma cos'avrà mio figlio contro di me che non scende più a mangiare? Cosa gli avrò
               fatto? Lui continuava a dire che avesse pazienza, che voleva star per conto suo;
               finché un bel giorno disse: - Voglio prendere moglie. - E chi è la sposa? - fece la
               Regina tutta contenta. E il Principe: - Voglio sposare il candeliere! - Ohi, che mio
               figlio è diventato matto! - fece la Regina coprendosi gli occhi con le mani. Ma lui
               diceva sul serio. La madre cercava di fargli intendere ragione, di fargli pensare a
               cosa avrebbe detto la gente, ma lui duro: diede ordine di preparare il matrimonio di
               lì a otto giorni.</p>
            <p>Il giorno stabilito partì dal palazzo un gran corteo di carrozze e nella prima ci
               stava il Principe, con a fianco il candeliere. Arrivarono alla chiesa e il Principe
               fece trasportare il candeliere fin davanti all'altare. Quando fu il momento giusto,
               aperse il candeliere e saltò fuori Zizola, vestita di broccato, con tante pietre
               preziose al collo e agli orecchi che risplendevano da tutte le parti. Celebrate le
               nozze e tornati al palazzo, raccontarono alla Regina tutta la storia. La Regina, che
               era una furbona, disse: - Lasciate fare a me che a questo padre gli voglio dare io
               una lezione.</p>
            <p>Difatti, fecero il banchetto di nozze, e mandarono l'invito a tutti i Re dei
               dintorni, anche al padre di Zizola. E al padre di Zizola la <persName type="helper"
                  subtype="sage" source="#fable54">Regina</persName> fece preparare un pranzo apposta, con tutti i piatti
               senza sale. La Regina disse agli invitati che la sposa non stava bene e non poteva
               venire al pranzo. Si misero a mangiare; ma quel Re aveva la minestra scipita e
               cominciò a brontolare tra sé: "Questo cuoco, questo cuoco, s'è dimenticato di salare
               la minestra", e fu obbligato a lasciarla nel piatto. Venne la pietanza, senza sale
               anche quella. Il Re posò la forchetta. - Perché non mangia, Maestà? Non le piace? -
               Ma no, è buonissima, è buonissima. - E perché non mangia? - Mah, non mi sento tanto
               bene.</p>
            <p>Provò a portarsi alla bocca una forchettata di carne, ma ruminava, ruminava senza
               poterla mandar giù. E allora gli venne in mente la risposta della sua figliola, che
               gli voleva bene come il sale, e gli prese un rimorso, un dolore, che a poco a poco
               ruppe in lagrime, dicendo: - O me sciagurato, cos'ho fatto! La Regina gli domandò
               cos'aveva, e lui cominciò a raccontare tutta la storia di Zizola. Allora la Regina
               s'alzò e mandò a chiamare la sposina. Il padre ad abbracciarla, a piangere, a
               domandarle come mai era là, e gli pareva di risuscitare. Mandarono a chiamare anche
               la madre, rinnovarono le nozze, con una festa ogni giorno, che credo siano lì ancora
               che ballano. </p>
         </div>
         <div xml:id="fable55">
            <head>55. La Regina delle Tre Montagne d'Oro<note/></head>
            <span><placeName>Bologna</placeName></span>
            <p>C'era una volta un <persName type="dispatcher" subtype="caregiver" source="#fable55">poveruomo</persName> che
               aveva tre figlioli. Quest'uomo era ammalato da star male, e un giorno chiamò i suoi
               figlioli intorno al letto, e disse: - Vedete che sto per morire; da lasciarvi non ho
               nulla, ma vi prego d'essere onesti e lavorare come ho sempre fatto io, e il cielo
               v'aiuterà -. Spirò, e i tre ragazzi restarono soli. Disse il più grande: - Andiamo
               dunque a cercar lavoro come ci ha detto nostro padre -. E tutti e tre presero e
               andarono pel mondo. Quando fu sera si trovarono di fronte un bel palazzo, e bussarono
               per domandare alloggio. Chiamano, guardano da ogni parte, e non vedono nessuno.
               Allora entrano e trovano una tavola apparecchiata per tre con tanta roba buona.
               Restano un po' a guardare a bocca aperta, poi il grande disse: - Già che non si vede
               nessuno, mangiamo, e se qualcuno si farà vivo domanderemo il permesso -. E si misero
               a mangiare e a bere finché ce ne stava.</p>
            <p>Poi cominciarono a girare il palazzo: c'era una stanza con un bel letto, e sopra un
               baldacchino; e un'altra stanza con un altro letto, e sopra una ghirlanda di fiori; e
               un altro letto in un'altra stanza con sopra una corona di foglie d'oro. - Paiono
               proprio fatti apposta per noi, questi letti, - dissero i ragazzi. - Bene!
               Corichiamoci. Andarono ognuno in una stanza e il grande disse: - Ohi, badate bene
               d'alzarvi presto per andare via, perché io non vi aspetto. Alla mattina, il grande
               s'alzò di buonora, e senza dir nulla, prende e se ne va: era un tipo fatto a modo
               suo. Quando si sveglia il mezzano, va nella stanza del fratello maggiore e vede che
               era già andato via; allora prende anche lui e se ne va.</p>
            <p>Il piccolo dormiva ancora della grossa; s'alzò tardi e cercò inutilmente i fratelli.
               La tavola era apparecchiata per la colazione; il piccolo mangiò e poi s'affacciò a
               una finestra. Fuori c'era un bel giardino, e il piccolo volle scendere a vederlo. Il
               piccolo si chiamava <persName type="protagonist" subtype="hero" source="#fable55">Sandrino</persName> ed era
               proprio un bel giovinetto. Girando per il giardino, in fondo a una cavedagna vide una
               gran vasca piena d'acqua. Dall'acqua usciva la testa di una bellissima giovane, che
               stava lì ferma, immersa fino al collo. Sandrino disse: - Cosa fa lì, Signora? E lei
               rispose: - È il buon vento che vi porta, bravo giovane. Sappiate che io sono la <persName type="prize" subtype="magician" source="#fable55">Regina delle Tre Montagne d'Oro</persName>. M'hanno
               fatto un incantesimo, e sono condannata qua nell'acqua finché non trovo un coraggioso
               che dorma tre sere di seguito nel palazzo. - Se non è che questo, - disse Sandrino, -
               ci dormirò io. - Ebbene, - disse la Regina, - chi ci dorme, dopo tre giorni io lo
               sposo. Ma bada di non aver paura se senti del rumore, ché nella stanza ci verranno
               tutte le bestie feroci, ma se ti terrai forte vedrai che andranno via senza farti
               niente. - Oh, io non ho paura, stia pur certa. Farò quello che lei m'ha detto.</p>
            <p>Alla sera il ragazzo va a letto, e quand'è mezzanotte ecco che sente un rumore: era
               il ruggito delle <persName type="hostile" subtype="animal" source="#fable55">bestie feroci</persName>. - Ora ci
               siamo, - dice Sandrino, e sta a vedere cosa succede. Vennero nella stanza lupi, orsi,
               aquile, serpenti e tante altre sorta di bestie, da far paura anche al Diavolo, e
               presero a girare dappertutto, fin dietro al letto, ma Sandrino si teneva forte, e
               così a poco a poco, le bestie abbandonarono la stanza, e buonanotte. Alla mattina, il
               ragazzo andò alla vasca: la regina era fuori dall'acqua fino alla cintura. Era
               contenta e gli fece molti complimenti. La sera, nella stanza di Sandrino, la stessa
               musica con tutte quelle bestie, ma lui stette forte, e la mattina andò a vedere la
               Regina che era fuor dall'acqua fino ai polpacci. Gli disse tante belle cose e
               Sandrino andò a far colazione tutto contento.</p>
            <p>S'arrivò all'ultima sera. Le bestie avevano un bel ruggire e girare fin dietro al
               capezzale; Sandrino tenne duro finché non se n'andarono. La Regina, al mattino, aveva
               nell'acqua solo i piedi. Lui le diede la mano e la fece camminare fin fuori
               dall'acqua. Comparvero delle damigelle che le fecero gran festa. Andarono subito a
               far colazione e stabilirono di sposarsi di lì a tre giorni. Alla mattina del giorno
               delle nozze, la regina disse a Sandrino: - Devo dirti una cosa molto grave. Quando
               sarai sull'inginocchiatoio, non t'addormentare, altrimenti io sparisco e tu non mi
               vedrai più. - Ma ci mancherebbe anche questa! - disse Sandrino. - Come può essere che
               m'addormenti? Andarono, e quando si misero sull'inginocchiatoio, a lui venne tanto di
               quel gran sonno che s'addormentò. E la Regina scappò via. Quando di lì a poco
               Sandrino si svegliò, vide che non c'era più la Regina. - O me disgraziato! - cominciò
               a dire, e ritornò al palazzo, e la cercò dappertutto, e vedendo che non la trovava,
               prese un sacco di quattrini, e via per il mondo.</p>
            <p>Dopo aver camminato fino a sera, entrò in una locanda e domandò al <persName type="helper" subtype="magician" source="#fable55">locandiere</persName> se aveva visto la Regina delle
               Tre Montagne d'Oro. - Io no che non l'ho vista, - disse il locandiere, - ma lei deve
               sapere che io sono quello che comanda a tutti gli animali della terra, e adesso
               domanderò a loro se l'han vista -. Lancia un fischio ed ecco che arrivano cani,
               gatti, tigri, leoni, scimmie e altri animali e il locandiere chiese: - C'è nessuno di
               voialtri che abbia visto la Regina delle Tre Montagne d'Oro? - No, - risposero gli
               animali, - non l'abbiamo proprio vista. Il locandiere licenziò tutte le bestie, e
               disse a Sandrino: - Senta, domattina sa cosa faccio? La mando da mio fratello, che è
               quello che comanda tutti i pesci, e sentirà da loro se l'han vista. Alla mattina
               Sandrino donò al locandiere una borsa di quattrini, prese e se ne andò da questo
               fratello.</p>
            <p>Quando sentì che era mandato dal fratello, l'uomo che comandava tutti i pesci
               ricevette Sandrino volentieri nella sua locanda e gli disse: - Aspetti un momentino,
               ora chiamo tutti i pesci e gli domando. Lanciò un fischio ed ecco arrivare i lucci,
               le tinche, le anguille, gli storioni, i delfini, le balene e ogni sorta di pesci. -
               No, non abbiamo visto niente, - risposero tutti, e il <persName type="helper"
                  subtype="magician" source="#fable55">locandiere</persName> li licenziò. - Domani, - disse a Sandrino, -
               le farò un biglietto per mio fratello, quello che comanda gli uccelli, e chi sa che
               loro non l'abbiano vista. Sandrino non vedeva l'ora che venisse l'indomani. Cammina
               cammina arrivò alla terza locanda. - Ora la servo subito, - disse il <persName type="helper" subtype="magician" source="#fable55">locandiere</persName>, e al suo fischio cominciarono
               a volare intorno galline, civette, barbagianni, fagiani, uccelli del paradiso,
               falchi, solo l'aquila non si vedeva. Allora il locandiere fischiò un'altra volta e
                  l'<persName type="helper" subtype="animal" source="#fable55">aquila</persName> comparve.</p>
            <p>- Scusatemi se ho tardato, - disse, - ero a pranzo alla Corte del Re di Marone che si
               sposa con la Regina delle Tre Montagne d'Oro. Al sentire questa nuova, Sandrino si
               diede alla disperazione. Ma il capo di tutti gli uccelli disse: - Stia buono, ora
               vediamo d'aggiustare la cosa, - e rivoltosi all'aquila: - Vuoi portare questo giovane
               alla corte del Re di Marone? - Subito! - disse l'aquila, - ma voglio che tutte le
               volte che chiedo acqua mi dia acqua, tutte le volte che chiedo pane mi dia pane e
               tutte le volte che chiedo carne mi dia carne. Se no lo getto in mare. Allora il
               giovane si caricò due corbe di pane, due bariletti d'acqua e due libbre di carne.
               L'aquila spiccò il volo, con lui a cavallo. Ogni volta che l'aquila gli domandava
               pane, acqua, carne, lui gliela dava subito. Ma avevano da traversare ancora un tratto
               di mare, ed era rimasto senza carne. L'aquila chiese "carne" e lui non sapeva come
               fare. Si tagliò un pezzo di gamba e la diede all'aquila. La Regina gli aveva dato un
               unguento magico, con cui si spalmò la ferita e guarì.</p>
            <p>L'aquila lo portò proprio nella camera della Regina. Appena si videro caddero nelle
               braccia l'uno dell'altro. Si raccontarono tutto, e poi la Regina lo accompagnò dal Re
               e gli disse che questo era il suo liberatore e il suo marito. Il <persName type="helper"
                  subtype="sovereign" source="#fable55">Re</persName> trovò giusta la cosa e con gran piacere decretò le
               nozze, che durarono un mese e una settimana. </p>
         </div>
         <div xml:id="fable56">
            <head>La scommessa a chi primo s'arrabbia<note/></head>
            <span><placeName>Bologna</placeName></span>
            <p>Un <persName type="dispatcher" subtype="caregiver" source="#fable56">poveruomo</persName> aveva tre figlioli:
               Giovanni, <persName type="protagonist" subtype="explorer" source="#fable56">Fiore</persName> e Pìrolo. Gli
               venne da star male e chiamò i figli attorno al letto. - Come vedete, figli, son
               vicino a morire. Non ho da lasciarvi che tre staia di quattrini che ho messo da parte
               con le mie fatiche; prendetene uno per uno e ingegnatevi -. L'aveva appena detto, che
               gli venne su un gran sospiro, e morì. I ragazzi si misero a piangere, ma ormai il
               loro povero padre era andato. Si divisero le tre staia di quattrini una per ciascuno;
               ma Giovanni che era il più grande, disse: - Ragazzi, senza far niente non si può
               stare. Qui ci mangiamo la paglia sotto; andremo a finire su una strada. Bisogna che
               qualcuno di noi cominci a darsi attorno. Saltò su il mezzano, Fiore: - Hai ragione.
               Andrò via io a vedere se trovo da far bene -. E l'indomani s'alzò, si lavò la faccia
               e i piedi, si lustrò gli stivali, prese in spalla il suo staio di quattrini,
               abbracciò i fratelli e se ne andò.</p>
            <p>Gira gira, finalmente, verso sera, passando davanti a una chiesa vide l'<persName type="villain" subtype="jester" source="#fable56">Arciprete</persName> che stava fuori a godersi il
               fresco. - Faccio riverenza, signor Arciprete, - disse Fiore cavandosi il cappello. -
               Addio, quel giovane, dove ve ne andate? - Per il mondo, vado, a vedere se trovo
               fortuna. - E in quel sacchetto cos'avete? - Uno staio di quattrini che m'ha lasciato
               il mio povero padre. - Volete venire a star con me? - Ben volentieri. - Dovete sapere
               che anch'io ci ho uno staio di quattrini; e se venite a star con me, faremo un patto:
               il primo di noi due che s'arrabbia perde il suo staio di quattrini.</p>
            <p>Fiore accettò. L'Arciprete lo condusse a vedere il pezzo di terra che doveva lavorare
               l'indomani, e gli disse: - Quando sarete sul lavoro non c'è bisogno che perdiate
               tempo avanti e indietro per colazione e desinare; vi manderò io da mangiare. - Come
               volete, signor Arciprete, - rispose Fiore. E andarono insieme a cena, fecero due
               chiacchiere, e poi la serva più vecchia lo accompagnò alla sua stanza. Alla mattina
               Fiore s'alzò di buonora, andò al lavoro, e cominciò a vangare come gli aveva detto
               l'Arciprete. E così continuò fino all'ora di colazione. Aspetta, aspetta, e non
               veniva nessuno. Fiore cominciò a inquietarsi, a imprecare. E visto che il tempo
               passava, riprese la vanga e si rimise a lavorare a pancia vuota, aspettando l'ora del
               desinare. Viene l'ora del desinare, e Fiore aguzzava gli occhi sulla strada per
               vedere chi arrivava; se s'avvicinava qualcuno pensava subito che fosse la serva
               dell'Arciprete e riprendeva coraggio, ma poi vedeva che non era lei e imprecava come
               un turco.</p>
            <p>Quando fu verso sera, finalmente, arrivò la vecchia, con un mucchio di scuse, che
               aveva fatto il bucato e non era potuta venire, e tante altre storie. Lui che
               scoppiava dalla voglia di dirgliene di tutti i colori, si trattenne, perché se no
               perdeva lo staio di quattrini. Cacciò una mano nella sporta della vecchia, e tirò
               fuori una pignatta e un fiasco. Fece per aprire la pignatta, ma il coperchio era
               chiuso che pareva murato con la calce. Fiore mandò all'aria pignatta e tutto,
               gridando insolenze. - Ma sapete? - diceva la <persName type="hostile" subtype="citizen" source="#fable56"
                  >serva</persName> con l'aria innocente, - l'abbiamo chiusa così perché non c'entrino
               le mosche. Fiore pigliò il fiasco, ma era chiuso anche quello alla stessa maniera.
               Lanciò imprecazioni da far cascare i muri, poi disse: - Andate, andate dal signor
               Arciprete, che poi verrò io a dargli il resto! Gli farò vedere io se è questo il modo
               di trattare!</p>
            <p>La serva tornò a casa. L'Arciprete aspettava sulla porta. - Com'è andata? Com'è
               andata? - Bene, bene, reverendo! Ha un diavolo per capello! Dopo poco arrivò Fiore,
               con un grugno così lungo che gli si poteva metter la cavezza, e non era ancora
               entrato e già aveva cominciato a dirne di tutti i colori all'Arciprete. - Ma non vi
               ricordate, - disse l'Arciprete, - che abbiamo fatto il patto che il primo che
               s'arrabbia perde lo staio di quattrini! - Che vada al diavolo anche quello! - rispose
               Fiore; fece fagotto e se ne andò, lasciandoci lo staio. E l'Arciprete con le sue due
               serve non si teneva più dal ridere.</p>
            <p>Mezzo morto di fame, di stanchezza e di dispetto, Fiore tornò a casa. I fratelli
               stavano alla finestra, e già a vederlo in faccia capirono che gli era andata male.
               Quando Fiore, dopo aver mangiato e bevuto, raccontò tutto ai fratelli, <persName type="protagonist" subtype="sovereign" source="#fable56">Giovanni</persName> disse: - Vuoi scommettere
               che se ci vado io, riporto indietro il mio staio di quattrini, più quello
               dell'Arciprete, e più ancora quello che ci hai perso? Insegnami dove sta e lascia
               fare a me. Così anche Giovanni andò dall'Arciprete, ma anche lui, con la fame e la
               sete e la storia di quella pignatta e di quel fiasco, si prese un'arrabbiatura tale
               che non solo il suo staio, ma altre dieci staia di quattrini ci avrebbe lasciato, se
               le avesse avute. E tornò a casa affamato e disperato come un ladro.</p>
            <p><persName type="protagonist" subtype="jester" source="#fable56">Pìrolo</persName>, che era il più piccino di
               tutti ma anche il più furbo, disse: - Sentite, fratelli, lasciatemi andare a me.
               M'impegno a riportarvi i vostri quattrini con quelli dell'Arciprete e tutto -. I
               fratelli non volevano, per paura che anche l'ultimo staio di quattrini si perdesse,
               ma lui tanto disse e tanto fece che lo lasciarono andare. Si mise in viaggio, arrivò
               alla casa dell'Arciprete, ed entrò al suo servizio. Fecero il solito patto di chi si
               arrabbia prima, e l'Arciprete disse: - Io di staia di quattrini ne ho tre, e ce ne
               metto tre contro il vostro staio -. Poi andarono a cena, e Pìrolo badò a cacciarsi in
               tasca quanto più poté di pane, di carne, di prosciutto e di formaggio.</p>
            <p>Alla mattina, prima che s'alzasse il sole, Pìrolo era al lavoro. Quando fu l'ora di
               colazione, e naturalmente non si vedeva venir nessuno, Pìrolo tirò fuori di tasca
               pane e formaggio e cominciò a mangiare. Poi andò a una casa di contadini, si fece
               riconoscere per servitore dell'Arciprete e domandò da bere. I contadini gli fecero
               festa, gli chiesero della salute dell'Arciprete e discorrendo lo portarono in
               cantina, e gli spillarono una scodella del migliore; così ne ebbe abbastanza fino
               all'ora del desinare. Lui ringraziò, disse che sarebbe tornato più tardi, e tutto
               allegro se ne andò a lavorare un altro poco. All'ora di desinare, non si vide ancora
               nessuno, ma Pìrolo aveva con sé pane e companatico, poi tornò a bere del vino, e si
               rimise a lavorare cantando. Verso sera, ecco che si vede arrivare da lontano una
               donnetta, la serva vecchia del prete, che portava il desinare. E Pìrolo, a
               cantare.</p>
            <p>- Scusatemi, quel giovane, se ho tardato... - cominciò la vecchia. - Oh, vi pare! -
               fece lui. - A mangiare c'è sempre tempo. La vecchia, a sentir questa risposta, restò
               lì; e cominciò a tirar fuori dalla sporta la pignatta col coperchio murato. Lui si
               mise a ridere. - Oh, bravi, avete pensato a non farci andar le mosche! - E col manico
               della zappa sfondò il coperchio, e si mangiò la minestra. Poi prese il fiasco, col
               manico della zappa fece saltare il collo e bevve il vino. Quand'ebbe ben mangiato e
               ben bevuto disse alla vecchia: - Andate pure, che a momento ho bell'e finito il
               lavoro e vengo anch'io. Ringraziate il signor Arciprete della premura.</p>
            <p>L'Arciprete aspettava la vecchia a braccia aperte. - Ebbene? Cosa c'è di nuovo? - le
               chiese. - Va male, - disse la serva. - Quello è allegro come una pasqua. - Sta'
               tranquilla, vedrai che gli passa, - disse l'Arciprete. Tornò Pìrolo e si misero a
               cena. A cena Pìrolo scherzava con le due serve, e l'Arciprete friggeva. - E domani,
               che lavoro devo fare? - chiese Pìrolo. - Sta' a sentire, - disse l'Arciprete, - io ho
               cento maiali; dovresti andarmeli a vendere al mercato.</p>
            <p>La mattina dopo, Pìrolo con i cento maiali andò al mercato. Al primo mercante che
               trovò li vendette tutti, tranne una scrofa grossa come una mucca; ma prima di
               venderli tagliò il codino a tutti, e si tenne novantanove codini di maiale. Si mise i
               quattrini in tasca e s'avviò verso casa, ma a un certo punto si fermò in un campo,
               fece tanti buchi con una zappetta e ci piantò i codini, lasciando fuori solo il
               ricciolo che spuntava da terra. Poi scavò una gran buca e ci ficcò dentro la scrofa,
               anche a lei lasciando fuori solo il ricciolo del codino. Poi cominciò a gridare:
               Corri corri, don Raimondo, / Che i maiali vanno a fondo! / Van giù tutti a
               precipizio, / Resta fuori solo il ricciolo!</p>
            <p>L'Arciprete s'affacciò alla finestra e Pìrolo gli fece segni disperati di venire.
               L'Arciprete accorse. - Guardate se si può essere più disgraziati! Ero qui con le
               bestie, e tutt'a un tratto le ho viste tutte sprofondare sotto i miei occhi! Ecco,
               vedete, hanno ancora il codino fuori! Certo stanno calando nell'Inferno! Proviamo a
               tirare se riusciamo a salvarne qualcuno! L'Arciprete cominciò a tirare i codini ma
               gli restavano tutti in mano; Pìrolo invece, prese il codino della scrofa, e tira
               tira, la fece saltar fuori, tutt'intera e viva, che gridava come fosse indemoniata.
               L'Arciprete stava per saltar su dalla rabbia, ma pensò ai quattrini, si trattenne,
               fece il disinvolto: - Ebbene, cosa vuoi fare? Eh, è andata così! - e s'avviò verso
               casa, torcendosi le mani. Alla sera, Pìrolo domandò, come al solito: - E domani, cosa
               devo fare? - Avrei cento pecore da portare al mercato, - disse l'Arciprete, - ma non
               vorrei che succedesse la seconda di quest'oggi. - Diavolo! - disse Pìrolo. - Non
               saremo mica sempre così disgraziati!</p>
            <p>E l'indomani andò al mercato e vendette le pecore a un mercante, tutte tranne una,
               che era zoppa. Si mise in tasca i quattrini e si avviò a casa. Quando fu in quel
               campo del giorno prima, prese una scala lunga lunga che era lì in terra, la appoggiò
               a un pioppo, salì portandosi su la pecora zoppa, e la legò in cima all'albero. Scese,
               tolse la scala e cominciò a gridare: Corri corri, don Carmelo, / Che gli agnelli
               vanno in cielo, / C'è soltanto quello zoppo / Che è rimasto in cima al pioppo.
               Accorse l'Arciprete, e Pìrolo: - Ero qua con le mie pecore, quando tutt'a un tratto
               le vedo saltare tutte in aria come se fossero state chiamate in Paradiso. Solo quella
               povera zoppa là, ha saltato anche lei ma non ce l'ha fatta: è rimasta là in cima.
               L'Arciprete era rosso come un tacchino, ma riuscì ancora a fare il disinvolto, a
               dire: - Eh, cosa vuoi, non c'è rimedio, è andata così... Quando furono a cena, Pìrolo
               domandò ancora cosa doveva fare. E l'Arciprete: - Figliolo, non ho più niente da
               darti da fare. Domattina vado a dir la messa a una parrocchia qui vicino. Puoi venire
               con me a servire messa.</p>
            <p>L'indomani Pìrolo si levò di buonora, lustrò le scarpe all'Arciprete, si mise una
               camicia bianca, si lavò il viso e andò a svegliare il padrone. Uscirono insieme; ma
               appena furono per via cominciò a piovere, e l'Arciprete disse: - Torna a casa a
               prendermi gli zoccoli; non voglio sporcarmi le scarpe che mi servono per dire messa.
               Io t'aspetto sotto quest'albero con l'ombrello. Pìrolo corse a casa, e disse alle
               serve: - Presto, dove siete? Ha detto il signor Arciprete che vi devo baciare tutte e
               due! - Baciare a noi? Ma siete matto? Figuriamoci se l'ha detto l'Arciprete! E lui: -
               Tutte e due! Certo! Non ci credete? Ve lo faccio dire da lui! - e affacciandosi alla
               finestra gridò all'Arciprete che aspettava fuori: - Signor Arciprete, una o tutte e
               due? - Ma tutte e due, sicuro, tutte e due! - gridò l'Arciprete.</p>
            <p>- Avete sentito? - fece Pìrolo, e le baciò. Poi prese gli zoccoli e corse
               dall'Arciprete, che gli disse: - Ma cosa volevi che me ne facessi d'una ciabatta
               sola? Quando tornò a casa, l'Arciprete s'accorse che le serve gli tenevano il muso. -
               Cosa c'è? - cominciò a domandare. - Cosa c'è? A noi chiedete cosa c'è? Sono ordini da
               dare, quelli? E non l'avessimo sentito coi nostri orecchi non ci avremmo mai creduto!
               - E gli dissero del bacio. - Basta, - disse l'Arciprete, - me ne ha fatte troppe;
               bisogna che lo licenzi al più presto. - Ma fino a che non canta il cucolo, - gli
               dissero le serve, - non si possono licenziare i lavoranti. - E noi faremo finta che
               canti il cucolo -. Chiamò Pìrolo e gli disse: - Senti, per ora lavoro da darti non ne
               ho più. E così ti do buona licenza. - Come? - disse Pìrolo. - Lo sa bene che finché
               non canta il cucolo non mi può mandar via. - È giusto, - disse l'Arciprete, -
               aspettiamo che canti il cucolo.</p>
            <p>Allora la serva vecchia ammazzò e spennò un po' di galline, e cucì tutte le penne su
               un corpetto e su un paio di brache dell'Arciprete. Si vestì tutta di penne e la sera
               andò in cima al tetto, a cantare: - Cu-cu! Cu-cu! Pìrolo era a cena con l'Arciprete.
               - To', - disse l'Arciprete, - mi pare che canti il cucolo. - Ma no, - disse Pìrolo, -
               siamo appena a marzo, e fino a maggio il cucolo non canta. Eppure, si sentiva proprio
               cantare: - Cu-cu! Cu-cu! - Pìrolo corse a prendere lo schioppo che era appeso dietro
               al letto dell'Arciprete, aperse la finestra, e mirò a quell'uccellaccio che cantava
               in cima al tetto. - Non sparare! Non sparare! - gridò l'Arciprete, ma Pìrolo sparò.
               La serva pennuta cadde giù dal tetto impallinata.</p>
            <p>L'Arciprete stavolta perse il lume degli occhi: - Pìrolo! Levati d'intorno, che non
               ti veda più! - Perché? Siete arrabbiato, signor Arciprete? - Sì, sì, che sono
               arrabbiato! - Bene, allora datemi le tre staia di quattrini e poi me ne vado. Così
               Pìrolo tornò a casa con quattro staia di quattrini e in più tutti i quattrini
               guadagnati vendendo i maiali e le pecore. Restituì ai fratelli le loro staia e lui
               mise su una bottega da straccivendolo, prese moglie e visse sempre contento.</p>
         </div>
         <div xml:id="fable57">
            <head>L'Orco con le penne<note/></head>
            <span><placeName>Garfagnana Estense</placeName></span>
            <p>Un <persName type="dispatcher" subtype="sovereign" source="#fable57">Re</persName> s'ammalò. Vennero i <persName type="helper" subtype="sage" source="#fable57">medici</persName> e gli dissero: - Senta, Maestà, se vuol
               guarire, bisogna che lei prenda una penna dell'Orco. È un rimedio difficile, perché
               l'Orco tutti i cristiani che vede se li mangia. Il Re lo disse a tutti ma nessuno ci
               voleva andare. Lo chiese a un suo sottoposto, molto fedele e coraggioso, e questi
               disse: - Andrò. Gli insegnarono la strada: - In cima a un monte, ci sono sette buche:
               in una delle sette, ci sta l'Orco. L'<persName type="protagonist" subtype="hero" source="#fable57"
                  >uomo</persName> andò e lo prese il buio per la strada. Si fermò in una locanda, e il
                  <persName type="dispatcher" subtype="citizen" source="#fable57">locandiere</persName>, nel discorrere: - Se
               tu mi portassi una penna anche a me, visto che fan tanto bene... - Sì, gliela porto
               volentieri, - disse l'uomo. - E se gli parli, all'Orco, vedi un po' di domandargli
               della mia figliola, che è tanti anni che m'è sparita e non so più dov'è.</p>
            <p>Al mattino l'uomo proseguì. Arrivò a un fiume, chiamò il <persName type="dispatcher"
                  subtype="citizen" source="#fable57">barcaiolo</persName> e si fece passare. Nel tragitto, si misero a
               discorrere. - Me la porta una penna anche a me? - chiese il barcaiolo. - So che
               portano fortuna. - Sì, sì, gliela porto. - E se poi gli può domandare come mai è
               tanti anni che sono qui, e non riesco a uscire dalla barca. - Glielo dirò. Sbarcò e
               continuò la strada. A una fontana si sedette a mangiare un po' di pane. Vennero <persName type="dispatcher" subtype="citizen" source="#fable57">due signori</persName> ben vestiti e si sedettero
               anche loro lì a discorrere. - Perché non ne portereste una anche a noi? - gli
               chiesero. - E perché no? - E poi dovreste domandare all'Orco la ragione d'una cosa.
               Nel nostro giardino, una volta, c'era una fontana che mesceva oro e argento. E ora
               s'è asciugata. - Sì, glielo domanderò senz'altro.</p>
            <p>Riprese la via e rivenne buio. C'era un convento e lui bussò. Vennero fuori i frati
               ad aprire e chiese asilo. - Passi, passi. Si mise a raccontarla ai <persName type="helper" subtype="sage" source="#fable57">frati</persName>. E i frati: - Ma le sa bene tutte le
               condizioni? - M'hanno detto che ci sono sette buche. In fondo a una buca c'è una
               porta. Busso, e c'è l'Orco. - Eh, galantuomo mio, - disse il Priore, - se non siete
               avvisato di tutte le condizioni, ci rimetterete la pelle. Credete che sia una bestia
               da nulla, l'Orco? Ora vi dico. Vuol dire che noi facciamo un piacere a voi e voi ce
               lo farete a noi. - D'accordo. - Sentite. Quando siete in cima alla montagna contate
               sette buche: la settima è quella dell'Orco. E voi scenderete in quella. In fondo a
               queste buche c'è un buio che non ci si vede di qua a là. Noi vi daremo una candela e
               dei fiammiferi, e così ci vedrete. Ma bisogna che andiate là a mezzogiorno in punto,
               perché a quell'ora l'Orco non c'è. Ci sarà la sua sposa, invece, che è una brava
               ragazza e vi avviserà di tutto. Perché se vi imbattete subito nell'Orco, vi mangia in
               un boccone. - Avete fatto bene a dirmelo: tutte cose che non sapevo. - Adesso vi dico
               una cosa che dovrete domandargli per conto nostro. Siamo stati qui non so quanti anni
               in pace, ma da dieci anni non facciamo altro che litigare. Chi vuol questo, chi vuol
               quello, si grida, si è sempre sottosopra. Cosa vorrà dire?</p>
            <p>L'uomo l'indomani mattina salì sulla montagna. Alle undici era in cima; si sedette a
               riposare. Quando suonò mezzogiorno s'infilò nella settima buca; c'era buio fitto ma
               lui accese la candela e vide una porta. Appena bussò gli aperse una bella <persName type="helper" subtype="creator" source="#fable57">ragazza</persName>. - Chi siete? Chi vi ha portato fin
               qui? Voi non sapete chi è mio marito! Tutti i cristiani che vede se li mangia. - Io
               sono venuto per prendergli delle penne. Visto che ci sono, tento. Se poi mi mangia,
               amen. - Senti, io sto qui da tanti anni e non ne posso proprio più. Se tu sai fare
               bene, scappiamo tutti e due. Non ti deve vedere, se no ti mangia; ma io ti metterò
               sotto il letto. Quando lui verrà a letto io gli strapperò le penne. Quante? - Quattro
               penne -. E le raccontò tutto, del Re, del locandiere, del barcaiolo, dei due signori,
               dei frati, e delle loro domande. Così parlando, pranzarono. Intanto s'era fatta
               un'ora tarda. La giovane si mise a far da mangiare per l'Orco. - Quando ha fame sente
               subito il puzzo di cristiano; quando ha mangiato non lo sente più. Se no, povero
               te!</p>
            <p>Alle sei, si sentì un gran rumore alla porta, e l'uomo, svelto, si cacciò sotto il
               letto. Entrò l'<persName type="villain" subtype="monster" source="#fable57">Orco</persName>, e cominciò a dire:
               Mucci mucci, / Qui c'è puzza di cristianucci / O ce n'è, o ce n'è stati / O ce n'è di
               rimpiattati. - Macché, - disse la moglie. - Non capite più niente dalla fame.
               Mettetevi a mangiare. L'Orco si mise a mangiare, ma l'odore di cristiano continuava a
               sentirlo, tant'è vero che dopo mangiato continuava a girare per la casa. Finalmente
               venne l'ora di andare a letto. Si spogliarono, si misero sotto le coperte, e l'Orco
               s'addormentò. L'uomo sotto il letto stava tutto orecchi. - Sta' attento, - gli disse
               la donna sottovoce. - Ora faccio finta di sognare e gli strappo una penna -. Tirò via
               una penna e la passò a lui sotto il letto.</p>
            <p>- Ahi! Che fai? Mi spenni! - disse l'Orco. - Oh... Stavo sognando... - Cosa sognavi?
               - Sognavo quel convento laggiù. Da dieci anni i frati sono così cattivi, che non
               riescono più a vivere assieme. - Non è mica un sogno: è la verità, - disse l'Orco. -
               Quei frati sono così cattivi perché da dieci anni è entrato in convento il Diavolo
               vestito da prete. - E cosa ci vorrebbe per farlo andar via? - Bisognerebbe che i
               frati veri si mettessero a fare buone azioni. Allora s'accorgerebbero di chi è il
               Diavolo, - e così dicendo l'Orco si riaddormentò.</p>
            <p>Di lì a un quarto d'ora, la moglie gli tirò via un'altra penna e la porse all'uomo
               sotto al letto. - Ahi! Che male m'hai fatto! - Sognavo. - Di nuovo! E cosa sognavi? -
               La fontana laggiù, nel giardino di quei due signori, che mesceva oro e argento.
               Sognavo che era secca. Chissà cosa vuol dire? - Stanotte fai tutti sogni veri. La
               fontana è turata e non può più buttare oro e argento. Bisognerebbe che scavassero su
               per il buco della fontana ma facendo adagio adagio: troverebbero una palla e attorno
               a questa palla una biscia addormentata. Dovrebbero schiacciare la testa della biscia
               sotto la palla prima che la biscia se ne accorga, e la fontana allora ributterebbe
               oro e argento.</p>
            <p>Dopo un quarto d'ora gli strappò ancora una penna. - Ahi! Stanotte hai deciso di
               spennarmi. - Abbi pazienza: sognavo. - E che cosa ancora? - Un barcaiolo, là sul
               fiume, che da tanti anni non riesce a uscire dalla barca. - Anche questo è vero. Lui
               non sa quello che dovrebbe fare: il primo che entra nella barca, dopo che ha pagato,
               invece di far scendere quello, scendere prima lui. Così ci rimarrebbe quello, e lui
               andrebbe via. La moglie gli strappò la quarta penna. - Ma che fai, accidenti! -
               Perdonami: continuo a sognare. Sognavo un locandiere che da tanti anni aspetta una
               figliola che s'è smarrita. - Sognavi di tuo padre, vuoi dire. Perché sei tu la figlia
               di quel locandiere...</p>
            <p>Alla mattina alle sei, l'Orco s'alzò, salutò la moglie e andò via. Allora l'uomo uscì
               da sotto il letto, con le quattro penne involte in un pacchetto, prese sottobraccio
               la giovane e scapparono insieme. Passarono dal convento e spiegarono ai frati: -
               Sentite, m'ha detto l'Orco che uno tra voialtri è il Diavolo. Dovete mettervi a far
               del gran bene e lui scappa. I frati si misero a fare buone azioni finché il Diavolo
               scappò. I due passarono dal giardino; diedero una penna ai due signori e spiegarono
               loro della biscia. E la fontana si rimise a buttare oro e argento. Arrivarono dal
               barcaiolo. - Ecco la penna! - Vi ringrazio. E di me, cos'ha detto? - Ora non glielo
               dico. Glielo dirò quando sarò passato. Una volta sbarcati, gli spiegarono come doveva
               fare. Giunto alla locanda, l'uomo gridò: - Locandiere, sono qui con penna e figlia! -
               Il locandiere voleva dargliela subito in sposa. - Aspetta che vado a portare la penna
               al Re e gli chiedo licenza.</p>
            <p>Portò la penna al Re, che guarì e gli diede una mancia. L'uomo disse: - Ora se Vostra
               Maestà permette, vado alle mie nozze -. Il Re gli raddoppiò la mancia e lui andò.
               Arrivò alla locanda, ma l'Orco s'era accorto della sparizione della giovane e correva
               per riprenderla e mangiare tutti in un boccone. Arrivò al fiume e saltò nella barca.
               - Paghi il traghetto, - disse il barcaiolo. L'Orco pagò e non immaginando che il
               barcaiolo sapesse il segreto non fece attenzione: il barcaiolo saltò a riva per
               primo, e l'Orco non poté più uscire dalla barca.</p>
         </div>
         <div xml:id="fable58">
            <head>Il Drago dalle sette teste<note/></head>
            <span><placeName>Montale Pistoiese</placeName></span>
            <p>C'era una volta un uomo <persName type="dispatcher" subtype="citizen" source="#fable58">pescatore</persName>,
               la cui moglie, benché sposata da tempo, non gli faceva figli. Un bel giorno il
               pescatore se n'andò con le sue reti a pescare nel lago vicino, e gli riuscì
               d'acchiappare un <persName type="helper" subtype="magician" source="#fable58">pesce</persName> di gran bellezza
               e grossezza. Appena tratto fuor dell'acqua, il pesce prese a supplicare l'uomo, che
               si contentasse di lasciarlo andar via, e in cambio lui gli prometteva d'insegnargli
               uno stagno in quei dintorni, dove avrebbe potuto in un momento fare una pesca ben più
               ricca. A sentir parlare un pesce, il pescatore s'impaurì, e senza starci a pensare
               diede libertà alla bestia, che subito sparì giù nell'acqua. Ma il pescatore, andato a
               quello stagno, in due o tre retate di pesci, ne acchiappò tanti, che tornò a casa più
               carico d'un ciuco.</p>
            <p>La <persName type="dispatcher" subtype="caregiver" source="#fable58">moglie</persName> volle sapere come gli
               era andata, da portare a casa tutto quel pesce; e lui per filo e per segno le disse
               ogni cosa. La donna, a quella nuova, imbizzita contro il marito, fa: - Mammalucco! Ti
               sei lasciato scappare un pesce così bello! Bada di ritrovarlo domani, che lo voglio
               qui, e voglio ammannirlo in un intingolo che ci caverà la voglia di pesce per un
               pezzo. L'indomani, il pescatore, per far contenta la moglie, torna al lago e butta la
               rete, e di nuovo tira su il pesce che parla: ma anche stavolta l'uomo si lasciò
               commuovere dalle suppliche e dai pianti del pesce e gli diede la via, e poi di pesca
               ne ebbe quanta ne volle nel solito stagno.</p>
            <p>La moglie però, quando il pescatore tornò e le raccontò, uscì fuori dai gangheri,
               mise le mani sui fianchi e gliene disse di tutti i colori: - Bue! Uomo di stoppa! Non
               t'accorgi che è la fortuna che vuol venirti incontro a tutti i costi? E tu la
               disprezzi così? O domani mi porti il pesce o te ne farò pentire io. Inteso? A
               bruzzolo, riecco il pescatore al lago; butta le reti, tira, e ci ritrova dentro il
               pesce. Stavolta non stette lì a badare a pianti né a parole: corse a casa filato e
               consegnò il pesce ancora vivo nelle mani della moglie che lo gettò in un catino
               d'acqua fresca. Si misero tutt'e due intorno al catino, a riguardare quel pesce
               quant'era grosso e a ragionare qual era il miglior modo di cucinarlo. Allora il
               pesce, fatto capolino fuor dall'acqua, disse: - Visto che per me non c'è rimedio e mi
               tocca di morire, lasciate almeno che faccia testamento.</p>
            <p>Il pescatore e la moglie gliel'accordarono e il pesce così parlò: - Quando sarò
               morto, cotto e tagliato in due, la mia carne se la mangi la donna, il brodo della
               lessatura datelo da bere alla cavalla, buttate la mia testa alla cagna, e le tre
               lische più grosse piantatele ritte nell'orto. Il fiele appendetelo a una trave in
               cucina. Avrete dei figlioli, ma quando a qualcuno di questi figli succederà qualcosa
               di brutto, il fiele suderà sangue. Dopo ammazzato e cotto il pesce, i due seguirono a
               puntino quel che lui aveva detto; e accadde che la donna, la cavalla e la cagna
               figliarono, tutte e tre la stessa notte e la cagna fece tre cagnolini, la cavalla tre
               puledri, e la donna tre bambini maschi.</p>
            <p>Il pescatore disse: - Guarda un po': in una notte sono nate nove persone! - I gemelli
               si somigliavano tanto tra loro che non era possibile riconoscerli se non gli si
               metteva un segno addosso. Dalle lische piantate nell'orto, invece, vennero su tre
               belle spade. Quando i ragazzi furono giovanotti grandi, il babbo diede loro un
               cavallo, un cane e una spada per uno, e di suo ci aggiunse uno schioppo da caccia: ma
               presto il primogenito si stancò di starsene a casa in povertà e volle andare per il
               mondo in cerca di fortuna. Monta a cavallo, prende il cane con sé, la spada e lo
               schioppo ad armacollo, saluta tutti quelli di casa e se ne va. Prima di partire dice
               ai fratelli: - Caso mai il fiele appeso al trave sanguinasse, venite a cercarmi,
               perché io sarò morto o mi sarà successa qualche disgrazia. Addio -. E via al
               galoppo.</p>
            <p>Il <persName type="protagonist" subtype="hero" source="#fable58">primogenito</persName>, dopo aver cavalcato
               molti giorni per paesi ignoti, giunse alle porte d'una gran città tutta abbandonata.
               Entrò: gli abitanti vestivano tutti di nero e in faccia erano tristi. Va a
               un'osteria, si mette a un tavolo a mangiare e domanda all'oste il perché di tutto
               quel nero. L'<persName type="helper" subtype="citizen" source="#fable58">oste</persName> gli disse: - Come? Non
               sapete che c'è un <persName type="villain" subtype="monster" source="#fable58">Drago con sette teste</persName>
               che ogni giorno a mezzogiorno viene fin sul ponte e se non gli si dà una ragazza da
               mangiare entra in città e divora quanta gente gli capita? Tirano a sorte ogni giorno:
               oggi è toccato alla figlia del Re e a mezzogiorno bisogna che sia sul ponte per farsi
               mangiare. Il Re però ha messo un foglio alla colonna, e c'è scritto che la dà in
               moglie a chi riesce a liberarla.</p>
            <p>Il giovane disse: - E non ci sarà verso di salvare la <persName type="prize"
                  subtype="lover" source="#fable58">figlia</persName> del Re e liberare la città da un tal flagello? Io ho
               una forte spada, un forte cane e un forte cavallo. Andiamo, conducetemi dal Re.
               Subito condotto alla presenza di Sua Maestà, il giovane gli chiese il permesso di
               combattere il Drago e d'ammazzarlo. Ma il <persName type="dispatcher" subtype="sovereign" source="#fable58"
                  >Re</persName> gli rispose: - Giovanotto ardito, sappi che molti prima di te hanno
               tentato l'impresa, e ci han rimesso la vita, poveri sciagurati. Ma se a te garba di
               rischiarla e vinci il Drago, avrai la mia figlia in sposa ed erediterai il regno alla
               mia morte. Per nulla impaurito il giovane prese il cane ed il cavallo e si andò a
               sedere sulla spalletta del ponte.</p>
            <p>A mezzogiorno preciso arrivò la figlia del Re tutta vestita di seta nera, col suo
               seguito. Quando furono a metà del ponte, quelli del seguito tornarono indietro
               piangendo e lei rimase lì, sola sola. Si voltò e vide seduto sul ponte uno con un
               cane. Gli disse: - Galantuomo, che fate qui? Non lo sapete che ora viene il Drago a
               mangiarmi e se vi trova mangerà voi pure? - Giustappunto, - rispose il giovane, -
               sono qui per liberarvi e per sposarvi. Piangendo, la Principessa disse: -
               Disgraziato, va' via, se no il Drago ne avrà due da divorare, oggi, invece di me
               sola. È un Drago tutto pieno di incantesimi. Come vuoi fare ad ammazzarlo? Il
               giovane, che a guardare la Principessa se n'era innamorato, disse: - Tant'è, ormai
               per amor vostro voglio correre questo rischio, e come sarà sarà. Avevano appena
               finito questi ragionamenti, che l'orologio del palazzo scoccò il mezzogiorno.</p>
            <p>La terra cominciò a ballare, si spalancò una buca e di là, tra mezzo il fuoco e il
               fumo, scaturì il Drago dalle sette teste; e senza tentennare, con le sette bocche
               aperte s'avventò sulla Principessa, fischiando tutto dalla gioia perché aveva visto
               che quel giorno gli era stato preparato un pasto di due corpi umani. Ma il giovane
               non stette lì a pensarci sopra: salta di un balzo a cavallo, sprona contro il Drago,
               gli aizza contro il cane, e con la spada comincia a dar giù a dritto e a rovescio,
               tanto che una dopo l'altra gli tagliò sei teste. Allora il Drago domandò un po' di
               riposo; e il giovane, che era anche lui senza fiato, disse: - Riposiamoci pure.</p>
            <p>Ma il Drago, la testa che aveva la sfregò per terra e tornò ad attaccarsi tutte le
               altre sei. Quando vide questo il giovane capì che doveva tagliarle tutte e sette in
               una volta; e ci si buttò tanto di slancio che a furia di spadate dritte e rovesce ci
               riuscì. Poi con la spada tagliò tutt'e sette le lingue e chiese alla figlia del Re: -
               Ce l'hai un fazzoletto da naso? La Principessa glielo diede e il giovane ci mise
               dentro le sette lingue. Poi rimontò a cavallo e se n'andò a un albergo per cambiarsi
               i vestiti tutti polverosi e insanguinati e comparire alla presenza del Re pulito e in
               ordine. Vuole il caso che in una casuccia vicino al ponte abitasse un <persName type="hostile" subtype="rebel" source="#fable58">carbonaio</persName> di gran furbizia e cattiveria, che
               aveva visto da lontano il combattimento. Pensò il carbonaio: "Approfittiamo di questo
               bonaccione che lascia le teste del Drago per terra e perde il tempo a vestirsi per
               far bella figura". Andò, raccattò le teste mozzate, le nascose dentro un sacco e
               brandendo un coltellaccio insanguinato del sangue del Drago, corse dal Re e gli
               disse: - Sacra Corona! Ecco davanti a voi l'ammazzatore del Drago: e queste sono le
               sue sette teste che col coltello che vedete gli staccai dal corpo a una a una.
               Dunque, Sacra Corona, mantenetemi la parola reale e datemi vostra figlia in
               sposa!</p>
            <p>Il Re a vedersi davanti quel brutto ceffo rimase male. Nella storia non ci vedeva
               chiaro: sospettò perfino che il giovane ardito fosse stato divorato e il carbonaio
               fosse giunto all'ultimo quando il Drago era già sfinito e gli avesse dato solo il
               colpo di grazia. A ogni modo la parola reale non si cambia, e gli toccò replicare: -
               Se proprio le cose stanno così, mia figlia è tua: pigliatela pure. In quel mentre la
               Principessa, nella sala d'udienza, a sentire quel contratto cominciò a gridare, che
               il carbonaio era un bugiardo e non era lui ad aver ucciso il Drago, bensì era quel
               giovane che sarebbe ora venuto a Palazzo. Nacque un gran battibecco: ma il carbonaio
               tenne duro, e mostrava le teste nel sacco come prova. Il Re, visto che il
               contrassegno c'era, non si poté disdire, e dovette ordinare alla figlia di chetarsi,
               e prepararsi pure a diventare la sposa di quel carbonaio.</p>
            <p>Subito il Re comandò che fosse dato al popolo l'annunzio, e si preparassero tre
               giorni di corte bandita con tre grandi conviti, e all'ultimo si sarebbero celebrate
               le nozze. Intanto il vincitore vero del Drago venne a Palazzo reale: ma al portone le
               guardie non vollero farlo passare a nessun costo, e nello stesso momento egli sentì
               il banditore che dava per le piazze l'annunzio degli sponsali della Principessa con
               il carbonaio. Il giovane ebbe un bel protestare, chiese che lo lasciassero parlare
               col Re: le guardie non gli diedero neanche ascolto, stettero dure come massi; finché
               non apparve il carbonaio e disse che il giovane fosse cacciato via di forza senza
               indugio. Al poveretto non restò che andarsene con tutta la sua rabbia in corpo; tornò
               all'albergo e si mise ad almanaccare qualcosa per impedire quelle nozze, scoprire
               l'inganno e farsi riconoscere come l'uccisore del Drago.</p>
            <p>A Corte imbandirono la mensa e tutta la nobiltà fu invitata. Il carbonaio lo misero
               vicino alla Principessa, tutto vestito di velluto, e poiché era piccolino di statura
               gli misero sette cuscini sotto il sedere, così sembrava un po' più alto. Il giovane,
               nell'albergo, pensa che ti pensa, chiamò il cane accucciato ai suoi piedi e gli
               disse: - To', Fido, corri, va' dalla figlia del Re, falle le feste, a lei sola, ti
               raccomando, e prima che comincino a mangiare butta all'aria la mensa e scappa. Ma
               bada di non farti acchiappare. Il <persName type="helper" subtype="animal" source="#fable58">cane</persName>,
               che capiva quando il padrone parlava, partì di corsa e saltò con le zampe in grembo
               alla Principessa, e bramiva, e le dava gran linguate alle mani e al viso. Lei lo
               riconobbe e si rallegrò molto di vederlo, e carezzandolo gli chiedeva in un orecchio
               dove fosse il suo liberatore. Ma il carbonaio, insospettito di tutte queste carezze,
               voleva far scacciare il cane dalla sala. Ecco che mettono la zuppa in tavola; il cane
               allora addenta una cocca della tovaglia e giù: tira per terra la tovaglia con tutto
               quel che c'era sopra, in un mare di cocci. Poi via a gambe levate per le scale, che
               nessuno poté raggiungerlo né vedere da che parte andasse. Tra gli invitati c'era uno
               scompiglio da non si dire. Dovettero sospendere il banchetto e la cosa fece assai
               rumore.</p>
            <p>Quando fu il secondo banchetto il giovane disse al cane: - To', Fido, corri e fa'
               come ieri -. A rivedere il cane, la Principessa si mise a ridere dalla contentezza,
               ma il carbonaio, pieno di timore e sospetto, voleva assolutamente che il cane fosse
               cacciato a suon di busse. La Principessa invece lo difese con tutte le sue forze, e
               il carbonaio, per quanto di malanimo, non osò contraddirla. Anche stavolta, portata
               la zuppa in tavola, il cane lesto addenta la tovaglia, tira in terra ogni cosa e
               scappa più del vento. Guardie e servitori, dietro; ma ebbero un bell'affannarsi, lo
               persero di vista. Al terzo banchetto, disse il giovane: - To', Fido, corri, e fa' lo
               stesso delle altre volte; ma stavolta, lasciati inseguire fin qui da me. Il cane
               eseguì tutto a puntino, e le guardie dietro il cane arrivarono fino alla stanza del
               giovane, lo arrestarono e condussero davanti al Re. Il Re lo riconobbe: - Ma non sei
               tu quello che voleva salvare mia figlia dal Drago? - Sì, sono io, Maestà, e l'ho
               salvata.</p>
            <p>A quelle parole il carbonaio cominciò a vociare: - Non è vero! Il Drago l'ho
               ammazzato io con le mie mani: tant'è vero che ho portato io le sette teste! - e dié
               ordine che le sette teste fossero deposte ai piedi del Re. Il giovane senza scomporsi
               si rivolse al Re e gli disse: - Se lui ha portato le sette teste, io per non
               caricarmi tanto peso ho portato solo le lingue. Guardiamo un po' se queste teste
               hanno le loro sette lingue nella bocca. Le sette lingue non ce le trovarono. Allora
               il giovane tirò fuori di tasca il fazzoletto dove le aveva involte, e per filo e per
               segno raccontò com'era andata. Il carbonaio però non voleva darsi per vinto: pretese
               che le lingue si dovessero misurare ognuna al suo posto per vedere se ci stavano; e
               ogni volta che la prova riusciva, dalla rabbia scaraventava via di sotto il sedere
               uno dei sette cuscini, e quando fu all'ultimo sparì sotto la tavola e scappò. Ma lo
               presero subito e per comando del Re seduta stante fu impiccato nella piazza.</p>
            <p>Tutti allegri, Re, sposa e convitati si sedettero a mensa a far baldoria, e
               conclusero le nozze. Poi venne notte, e ognuno andò a dormire. Appena giorno, il
               giovane si levò, aperse la finestra e vide dirimpetto una gran selva piena d'uccelli,
               e gli venne voglia d'andarvi a caccia. Ma la moglie lo scongiurò di non andare,
               perché era una selva incantata, e chi c'entrava non tornava più a casa. Il giovane,
               che più gli si diceva d'un pericolo, più gli veniva voglia di provare, prese il
               cavallo, il cane, la spada e lo schioppo, e se ne partì. Aveva già cacciato molti
               uccelli, quando si levò un temporale che pareva il finimondo, con lampi tuoni fulmini
               e saette, e l'acqua che veniva giù a bocca di barile. Il giovane, molle fino
               all'ossa, persa la strada con la notte che era scesa, vide una grotta e vi si
               rifugiò. Era una grotta piena di statue, statue di marmo bianco in diversi
               atteggiamenti. Ma il giovane stanco e fradicio non ci badò troppo; radunò della legna
               secca e con l'acciarino accese un po' di fuoco per asciugare i panni e cuocere gli
               uccelli.</p>
            <p>Di lì a un po', nella grotta venne a cercar rifugio una vecchierella, fradicia di
               pioggia da capo a piedi, battendo i denti intirizzita, e pregò il giovane di
               lasciarla riscaldare al fuoco. Lui disse: - Venite pure, nonnina, che mi terrete
               compagnia. La <persName type="villain" subtype="magician" source="#fable58">vecchierella</persName> si sedette
               e offrì al giovane del sale per gli uccelli arrostiti, della crusca per il cavallo,
               un osso per il cane e della sugna per ungere la spada, ma appena il giovane, il
               cavallo e il cane ebbero mangiato e la spada fu unta, tutti diventarono statue di
               sale, lì ferme dov'erano. La Principessa, non vedendo tornare più suo marito, lo
               credette morto, e il Re addolorato diede ordine che la città si vestisse di nero.</p>
            <p>Intanto nella casa del pescatore, dal momento in cui il figlio primogenito era
               partito, ogni giorno il padre e i fratelli guardavano il fiele appeso al trave. Un
               giorno trovarono la cucina tutta allagata di sangue che pioveva giù dal fiele. Allora
               il <persName type="helper" subtype="hero" source="#fable58">secondogenito</persName> disse: - Il mio fratello
               maggiore o è morto o gli è successa una gran disgrazia. Vado a cercarlo. Addio -.
               Montò a cavallo, col cane, la spada e lo schioppo ad armacollo, e via al galoppo.
               Dappertutto dove passava, il secondogenito domandava alla gente di suo fratello. -
               Uno che somiglia a me l'avete visto? E tutti ridevano: - O bella! Non siete voi lo
               stesso dell'altra volta? Così il giovane capiva che anche suo fratello maggiore era
               passato di lì, e andava avanti. Arrivò alla città reale, e quando la gente, tutta
               vestita di nero lo vide entrare, fece gran meraviglie. - Ma è lui, è lui! Allora è
               salvo! Evviva! Evviva il nostro Principe!</p>
            <p>Lo condussero dal Re, e tutta la Corte, Principessa compresa, lo presero per il
               primogenito. Il Re gli fece una ramanzina che non finiva più e il secondogenito,
               facendo finta di niente, si scusò e fece la pace anche con la Principessa. E si seppe
               così ben rigirare tra domande e risposte, che riuscì a sapere tutto di suo fratello,
               delle sue nozze e della sparizione. La notte andando a letto, il secondogenito si
               tolse la spada e la mise di taglio in mezzo al letto, dicendo alla Principessa che
               avrebbero dormito una da una parte uno dall'altra. La Principessa non capì bene
               perché, ma andarono a letto e s'addormentarono.</p>
            <p>A bruzzolo, appena levato, anche lui aperse la finestra, e vide la selva lì di fronte
               e disse: - Voglio andare a caccia laggiù. E la Principessa: - Ma non ti basta il
               pericolo che hai scansato una volta e l'ansia che m'hai fatto soffrire? Lui non le
               diede retta e partì con cavallo cane spada e schioppo. Quel che era successo al
               primogenito successe anche a lui, e restò anche lui nella grotta tramutato in statua:
               e la Principessa non vedendolo tornare pensò che stavolta era perso per davvero, e la
               città di nuovo si vestì a lutto per comando del Re. In casa del pescatore intanto la
               cucina s'era nuovamente allagata di sangue, colato giù dal fiele appeso al trave. Il
                  <persName type="helper" subtype="hero" source="#fable58">terzogenito</persName> non stette a pensarci su e
               partì alla ricerca dei fratelli, col cavallo il cane la spada lo schioppo, e via al
               galoppo. Cammin facendo anche lui domandava: - Sono mai passati di qui due giovani
               tali e quali come me? E la gente: - Che tipo buffo siete! Venite sempre a chiedere la
               stessa cosa? Ma non siete sempre voi? Che matto!</p>
            <p>Così il terzogenito sapeva d'esser sulla strada buona e arrivò alla città, dove fu
               ricevuto con gran festa, come un morto risuscitato, e il Re la Principessa la Corte
               lo credettero sempre il primogenito. Lui pure andò la sera a letto con la Principessa
               e mise la spada in mezzo al letto e dormirono lui da una parte e lei dall'altra. E la
               mattina dalla finestra vide la selva e disse: - Vado a caccia. La Principessa, ancora
               una volta a disperarsi: - Vuoi proprio andare in perdizione? È questo il bene che mi
               vuoi? Farmi morire di paura ogni volta! Ma il terzogenito non vedeva l'ora di
               ritrovare i fratelli e partì. Rifugiatosi nella grotta per il temporale, guardò le
               statue una per una e vi riconobbe i due fratelli. Disse tra sé: "Qui c'è certo
               qualche inganno, starò con gli occhi aperti".</p>
            <p>Aveva appena acceso il fuoco e stava arrostendo gli uccelli quando comparve la
               vecchina e tutta cerimoniosa gli chiese che la lasciasse scaldarsi, ma il giovane le
               lanciò un'occhiata storta e le disse: -Fatti in là, brutta strega, che accanto a me
               non ti ci voglio. La vecchierella parve scombussolata a quell'accoglienza, e
               piagnucolando rispose: - Ma non avete proprio carità del prossimo? Eppure io ho da
               offrirvi come cenar meglio: del sale per gli uccelli arrosto, crusca per il cavallo,
               un osso per il cane e perfino della sugna per ungere le armi che non arrugginiscano.
               Il giovane allora: - Vecchiaccia malandrina, a me non me la fai! - grida e le salta
               addosso, la butta per terra e con un ginocchio la tiene lì inchiodata, le strizza la
               gola con la mano sinistra, e con la destra sfodera la spada e gliela mette sul collo,
               dicendo a denti stretti: - Stregaccia infame! O mi rendi i fratelli o ti scanno in
               questo preciso momento!</p>
            <p>La vecchierella cercava ancora di protestare che non aveva fatto mai male a nessuno,
               ma il giovane stava lì lì per segarle le canne della gola; sicché la vecchierella
               confessò tutto l'incantesimo e gli promise che l'avrebbe obbedito, pur d'aver salva
               la vita, e subito trasse di tasca un vaso d'unguento per ridar la vita alle statue.
               Il giovane di lasciarla andare non ci pensò nemmeno, e con la scimitarra alle reni la
               obbligò a far lei l'unzione delle statue. E una a una tutte le statue ridiventarono
               persone vive e la grotta ne fu piena. I fratelli appena si videro s'abbracciarono
               stretti e allegri, e tutti gli altri non sapevano trovar parole bastanti a
               ringraziare il terzogenito. In quel trambusto la strega cercò di svignarsela e quasi
               ci riusciva, se i tre fratelli non se ne fossero accorti. Le corsero addosso e la
               squartarono senza misericordia; l'incantesimo della selva fu rotto e il primogenito
               le prese il vaso dell'unto che rendeva la vita ai morti.</p>
            <p>Nel ritorno alla città reale, tutti in un branco quei liberati dall'incanto parlavano
               tra loro, e i tre fratelli si raccontavano quel che era loro accaduto. Ma il
               primogenito quando sentì che gli altri fratelli avevano dormito con la Principessa
               sua moglie, fu preso dalla rabbia della gelosia, sfoderò la spada, e li ammazzò.
               Aveva appena commesso questo delitto, che gli nacque in cuore un gran rimorso e
               voleva a ogni costo rivolgere la spada contro la sua gola, benché tutti quegli altri
               signori lo tenessero. Allora si ricordò di quel vaso d'unguento, unse le ferite dei
               fratelli morti ed ecco che s'alzano in piedi risanati e vispi come se nulla fosse
               stato. Pieno d'allegria il primogenito chiese loro perdono e loro gliel'accordarono
               dicendo che sbagliava, e spiegandogli della spada in mezzo al letto. E seguitarono il
               cammino finché giunsero dal Re. Chiamarono la Principessa che dal gran piangere era
               diventata secca come una lucertola e che rimase confusa perché dei tre non sapeva più
               quale fosse suo marito. Ma il primogenito si fece riconoscere e presentò i fratelli,
               che il Re fece sposare a due figlie di quei nobiluomini liberati e li nominò
               Impiegati di Corte e fecero venire a Palazzo anche i vecchi pescatori.</p>
         </div>
         <div xml:id="fable59">
            <head>Bellinda e il Mostro<note/></head>
            <span><placeName>Montale Pistoiese</placeName></span>
            <p>C'era una volta un <persName type="dispatcher" subtype="caregiver" source="#fable59">mercante</persName> di
                  <span><placeName>Livorno</placeName></span>, padre di tre figlie a nome <persName type="hostile"
                  subtype="lover" source="#fable59">Assunta</persName>, <persName type="hostile" subtype="lover" source="#fable59"
                  >Carolina</persName> e <persName type="protagonist" subtype="caregiver" source="#fable59">Bellinda</persName>.
               Era ricco, e le tre figlie le aveva avvezzate che non mancasse loro niente. Erano
               belle tutte e tre, ma la più piccola era d'una tale bellezza che le avevano dato quel
               nome di Bellinda. E non solo era bella, ma buona e modesta ed assennata, quanto le
               sorelle erano superbe, caparbie e dispettose, e per di più sempre cariche d'invidia.
               Quando furono più grandi, andavano i mercanti più ricchi della città a chiederle per
               spose, ma Assunta e Carolina tutte sprezzanti li mandavano via dicendo: - Noi un
               mercante non lo sposeremo mai. Bellinda invece rispondeva con buone maniere: -
               Sposare io non posso perché sono ancora troppo ragazza. Quando sarò più grande, se ne
               potrà riparlare.</p>
            <p>Ma dice il proverbio: finché ci sono denti in bocca, non si sa quel che ci tocca.
               Ecco che al padre successe di perdere un bastimento con tutte le sue mercanzie e in
               poco tempo andò in rovina. Di tante ricchezze che aveva, non gli rimase che una
               casetta in campagna, e se volle tirare a campare alla meglio, gli toccò d'andarcisi a
               ritirare con tutta la famiglia, e a lavorare la terra come un contadino. Figuratevi
               le boccacce che fecero le due figlie maggiori quando intesero che dovevano andare a
               far quella vita. - No, padre mio, - dissero, - alla vigna noi non ci veniamo;
               restiamo qui in città. Graziaddio, abbiamo dei gran signori che vogliono prenderci
               per spose. Ma sì, valli a rincorrere i signori! Quando sentirono che erano rimaste al
               verde, se la squagliarono tutti quanti. Anzi, andavano dicendo: - Gli sta bene! Così
               impareranno come si sta al mondo.</p>
            <p>Abbasseranno un po' la cresta -. Però, quanto godevano a vedere Assunta e Carolina in
               miseria, tanto erano spiacenti per quella povera Bellinda, che non aveva mai
               arricciato il naso per nessuno. Anzi, due o tre giovinotti andarono a chiederla in
               sposa, bella com'era e senza un soldo. Ma lei non voleva saperne, perché il suo
               pensiero era d'aiutare il padre, e ora non poteva abbandonarlo. Infatti, alla vigna
               era lei ad alzarsi di buonora, a far le cose di casa, a preparare il pranzo alle
               sorelle e al padre. Le sorelle invece s'alzavano alle dieci e non muovevano un dito;
               anzi ce l'avevano sempre con lei, quella villana, come la chiamavano, che s'era
               subito abituata a quella vita da cani.</p>
            <p>Un giorno, al padre arriva una lettera che diceva che a Livorno era arrivato il suo
               bastimento che si credeva perso, con una parte del carico che s'era salvato. Le
               sorelle più grandi, già pensando che tra poco sarebbero tornate in città e sarebbe
               finita la miseria, quasi diventavano pazze dalla gioia. Il mercante disse: - Io ora
               parto per Livorno per vedere di recuperare quel che mi spetta. Cosa volete che vi
               porti in regalo? Dice l'Assunta: - Io voglio un bel vestito di seta color d'aria. E
               Carolina: - A me invece portatemene uno color di pesca. Bellinda invece stava zitta e
               non chiedeva niente. Il padre dovette domandarle ancora, e lei disse: - Non è il
               momento di far tante spese. Portatemi una rosa, e sarò contenta -. Le sorelle la
               presero in giro, ma lei non se ne curò.</p>
            <p>Il padre andò a Livorno, ma quando stava per metter le mani sopra alla sua mercanzia,
               saltarono fuori altri mercanti, a dimostrare che lui era indebitato con loro e quindi
               quella roba non gli apparteneva. Dopo molte discussioni, il povero vecchio restò con
               un pugno di mosche. Ma non voleva deludere le sue figlie, e con quei pochi quattrini
               che gli rimanevano comprò il vestito color aria per Assunta e il vestito color pesca
               per Carolina. Poi non gli era rimasto neanche un soldo e pensò che tanto la rosa per
               Bellinda era così poca cosa, che comprarla o no non cambiava nulla. Così, s'avviò
               verso la sua vigna. Cammina cammina, venne notte: s'addentrò in un bosco e perse la
               strada.</p>
            <p>Nevicava, tirava vento: una cosa da morire. Il mercante si ricoverò sotto un albero,
               aspettandosi da un momento all'altro d'essere sbranato dai lupi, che già sentiva
               ululare da ogni parte. Mentre stava così, voltando gli occhi, scorse un lume lontano.
               S'avvicinò e vide un bel palazzo illuminato. Il mercante entrò. Non c'era anima viva;
               gira di qua, gira di là: nessuno. C'era un camino acceso: zuppo fradicio com'era, il
               mercante ci si scaldò, e pensava: "Adesso qualcheduno si farà avanti". Ma aspetta,
               aspetta, non si faceva viva un'anima. Il mercante vide una tavola apparecchiata con
               ogni sorta di graziadidio, e si mise a mangiare. Poi prese il lume, passò in un'altra
               camera dov'era un bel letto ben rifatto, si spogliò e andò a dormire.</p>
            <p>Al mattino, svegliandosi, restò di stucco: sulla seggiola vicino al letto c'era un
               vestito nuovo nuovo. Si vestì, scese le scale e andò in giardino. Un bellissimo
               rosaio era fiorito in mezzo ad una aiola. Il mercante si ricordò del desiderio di sua
               figlia Bellinda e pensò che ora poteva soddisfare anche quello. Scelse la rosa che
               gli pareva più bella e la strappò. In quel momento, dietro alla pianta si sentì un
               ruggito e un <persName type="villain" subtype="monster" source="#fable59">Mostro</persName> comparve tra le
               rose, così brutto che faceva incenerire solo a guardarlo. Esclamò: - Come ti
               permetti, dopo che t'ho alloggiato, nutrito, e vestito, di rubarmi le rose? La
               pagherai con la vita! Il povero mercante si buttò in ginocchio e gli disse che quel
               fiore era per sua figlia Bellinda che non desiderava altro che una rosa in dono.
               Quando il Mostro ebbe sentito la storia, si ammansì; e gli disse: - Se hai una figlia
               così, portamela, che io la voglio tenere con me, e starà come una regina. Ma se non
               me la mandi, perseguiterò te e la tua famiglia dovunque siate. Al poveretto, più
               morto che vivo, non parve vero di dirgli di sì pur di andarsene, ma il Mostro lo fece
               ancora salire nel palazzo e scegliere tutte le gioie, gli ori e i broccati che gli
               piacevano e ne riempì una cassa, che avrebbe pensato lui a mandargliela a casa.</p>
            <p>Tornato che fu il mercante alla sua vigna, le figlie gli corsero incontro, le prime
               due con molte smorfie chiedendogli i regali, e Bellinda tutta contenta e premurosa.
               Lui diede uno dei vestiti ad Assunta, l'altro a Carolina, poi guardò Bellinda e
               scoppiò in pianto, porgendole la rosa, e raccontò per filo e per segno la sua
               disgrazia. Le sorelle grandi cominciarono subito a dire: - Ecco! Lo dicevamo, noi!
               Con le sue idee strane. La rosa, la rosa! Ora dovremo tutti pagarne le conseguenze.
               Ma Bellinda, senza scomporsi, disse al padre: - Il Mostro ha detto che se vado da lui
               non ci fa nulla? Allora, io ci andrò perché è meglio che mi sacrifichi io piuttosto
               di patire tutti.</p>
            <p>Il padre le disse che mai e poi mai ve l'avrebbe condotta, e anche le sorelle - ma lo
               facevano apposta - le dicevano che era matta: ma Bellinda non sentiva più nulla:
               puntò i piedi e volle partire. La mattina dopo, dunque, padre e figlia all'alba, si
               misero in strada. Ma prima, alzandosi per partire, il padre aveva trovato a piè del
               letto la cassa con tutte le ricchezze che aveva scelto al palazzo del Mostro. Senza
               dir niente alle due figlie grandi, egli la nascose sotto il letto. Al palazzo del
               Mostro arrivarono di sera e lo trovarono tutto illuminato. Salirono le scale: al
               primo piano c'era una tavola imbandita per due, zeppa di graziadidio. Fame non ne
               avevano molta, pure si sedettero a piluccar qualcosa. Finito ch'ebbero di mangiare,
               si sentì un gran ruggito, e apparve il Mostro.</p>
            <p>Bellinda restò senza parola: brutto fino a quel punto non se l'era proprio
               immaginato. Ma poi, piano piano, si fece coraggio, e quando il Mostro le chiese se
               era venuta di sua spontanea volontà, franca franca gli rispose di sì. Il Mostro parve
               tutto contento. Si rivolse al padre, gli diede una valigia piena di monete d'oro e
               gli disse di lasciar subito il palazzo e di non mettervi più piede: avrebbe pensato
               lui a tutto quel che poteva servire alla famiglia. Il povero padre diede l'ultimo
               bacio alla figlia, come avesse avuto cento spine in cuore e se ne tornò a casa
               piangendo da commuovere anche i sassi. Bellinda, rimasta sola (il Mostro le aveva
               dato la buonanotte e se n'era subito andato) si spogliò e si mise a letto e dormì
               tranquilla per la contentezza d'aver fatto una buona azione e salvato suo padre da
               chissà quali sciagure.</p>
            <p>La mattina, s'alzò serena e fiduciosa, e volle visitare il palazzo. Sulla porta del
               suo appartamento c'era scritto: Appartamento di Bellinda. Sullo sportello del
               guardaroba c'era scritto: Guardaroba di Bellinda. In ognuno dei begli abiti c'era
               ricamato: Vestito di Bellinda. E dappertutto c'erano cartelli che dicevano: La regina
               qui voi siete, / Quello che volete avrete. La sera, quando Bellinda si sedette a
               cena, si sentì il solito ruggito, e comparve il Mostro. - Permettete, - le disse, -
               che vi faccia compagnia mentre cenate? Bellinda, garbata, gli rispose: - Siete voi il
               padrone. Ma lui protestò: - No, qui padrona siete solo voi. Tutto il palazzo e quel
               che ci sta dentro è roba vostra -. Stette un po' zitto, come sovrappensiero, poi
               chiese: - È vero che sono così brutto? E Bellinda: - Brutto siete brutto, ma il cuore
               buono che avete vi fa quasi bello. E allora lui, subito: - Bellinda, mi vorresti
               sposare? Lei tremò da capo a piedi e non seppe cosa rispondere. Pensava: "Ora se gli
               dico di no, chissà come la prende!" Poi si fece coraggio e rispose: - Se ho da dirvi
               la verità, di sposarvi non me la sento proprio. Il Mostro, senza far parola, le diede
               la buonanotte e se n'andò via sospirando.</p>
            <p>Così avvenne che Bellinda restò tre mesi in quel palazzo. E tutte le sere il Mostro
               veniva a chiederle la stessa cosa, se lo voleva sposare, e poi se n'andava via
               sospirando. Bellinda ci aveva tanto preso l'abitudine, che se una sera non l'avesse
               visto, se l'avrebbe avuta a male. Bellinda passeggiava tutti i giorni nel giardino, e
               il Mostro le spiegava le virtù delle piante. C'era un albero fronzuto che era
               l'albero del pianto e del riso. - Quando ha le foglie diritte in su, - le disse il
               Mostro, - in casa tua si ride; quando le ha pendenti in giù, in casa tua si piange.
               Un giorno Bellinda vide che l'albero del pianto e del riso aveva tutte le fronde
               diritte con la punta in su. Domandò al Mostro: - Perché s'è così ringalluzzito? E il
               Mostro: - Sta andando sposa tua sorella Assunta. - Non potrei andare ad assistere
               alle nozze? - chiese Bellinda.</p>
            <p>- Va' pure, - disse il Mostro. - Ma che entro otto giorni tu sia ritornata, se no mi
               troveresti bell'e morto. E questo è un anello che ti do: quando la pietra s'intorbida
               vuol dire che sto male e devi correre subito da me. Intanto prendi pure nel palazzo
               quel che più ti garba da portare in regalo di nozze, e metti tutto in un baule
               stasera a piè del letto. Bellinda ringraziò, prese un baule e lo riempì di vestiti di
               seta, biancheria fine, gioie e monete d'oro. Lo mise a piè del letto e andò a
               dormire: e la mattina si svegliò a casa di suo padre, col baule e tutto. Gli fecero
               una gran festa, anche le sorelle, ma quando seppero che lei era così contenta e
               ricca, e il Mostro era tanto buono, ripresero a esser ròse dall'invidia, perché loro
               conducevano una vita che, pur senza mancar di nulla per via dei regali del Mostro,
               tuttavia non poteva dirsi ricca, e l'Assunta sposava un semplice legnaiolo.</p>
            <p>Dispettose com'erano, riuscirono a portar via a Bellinda l'anello, con la scusa di
               tenerlo un po' in dito, e glielo nascosero. La Bellinda cominciò a disperarsi, perché
               non poteva vedere la pietra dell'anello; e arrivato il settimo giorno tanto pianse e
               pregò, che il babbo ordinò alle sorelle di renderle subito l'anello. Appena l'ebbe in
               mano, lei vide che la pietra non era più limpida come prima; e allora volle subito
               partire e tornare al palazzo. All'ora di desinare il Mostro non comparve, e Bellinda
               era preoccupata e lo cercava e chiamava dappertutto. Lo vide solo a cena comparire
               con un'aria un po' patita. Disse: - Sai che sono stato male e se tardavi ancora
               m'avresti trovato morto? Non mi vuoi più niente bene? - Sì che ve ne voglio, - lei
               rispose. - E mi sposeresti? - Ah, questo no, - esclamò Bellinda.</p>
            <p>Passarono altri due mesi e si ripeté il fatto dell'albero del riso e del pianto con
               le foglie alzate perché si sposava la sorella Carolina. Anche stavolta Bellinda andò
               con l'anello e un baule di roba. Le sorelle l'accolsero con un risolino falso; e
               Assunta era diventata ancora più cattiva perché il marito legnaiolo la bastonava
               tutti i giorni. Bellinda raccontò alle sorelle cosa aveva rischiato per essersi
               trattenuta troppo la volta prima e disse che stavolta non poteva fermarsi. Ma ancora
               le sorelle le trafugarono l'anello e quando glielo ridiedero la pietra era tutta
               intorbidita. Tornò piena di paura e il Mostro non si vide né a pranzo né a cena;
               venne fuori la mattina dopo, con l'aria languente e le disse: - Sono stato lì lì per
               morire. Se tardi un'altra volta sarà la mia fine.</p>
            <p>Altri mesi passarono. Un giorno, le foglie dell'albero del pianto e del riso
               pendevano tutte giù come fossero secche. - Che c'è a casa mia? - gridò Bellinda. -
               C'è tuo padre che sta per morire, - disse il Mostro. - Ah, fatemelo rivedere! - disse
               Bellinda. - Vi prometto che stavolta tornerò puntuale! Il povero mercante, a rivedere
               la figlia minore al suo capezzale, dalla contentezza cominciò a star meglio. Bellinda
               l'assistette giorno e notte, ma una volta nel lavarsi le mani posò l'anello sul
               tavolino e non lo trovò più. Disperata lo cercò dappertutto, supplicò le sorelle, e
               quando lo ritrovò la pietra era nera, tranne un angolino. Tornò al palazzo ed era
               spento e buio, come fosse disabitato da cent'anni. Prese a chiamare il Mostro
               strillando e piangendo, ma nessuno rispondeva. Lo cercò dappertutto, e correva
               disperata per il giardino, quando lo vide steso sotto il rosaio che rantolava tra le
               spine. S'inginocchiò accanto a lui, sentì che ancora il cuore gli batteva, ma
               poco.</p>
            <p>Si buttò sopra di lui a baciarlo e a piangere e diceva: - Mostro, Mostro, se tu muori
               non c'è più bene per me! Oh, se tu vivessi, se tu vivessi ancora, ti sposerei subito
               per farti felice! Non aveva finito di dirlo, che d'un tratto si vide il palazzo tutto
               illuminato e da ogni finestra uscivano canti e suoni. Bellinda volse il capo
               sbalordita e quando tornò a guardare nel rosaio, il Mostro era sparito e in vece sua
               c'era un <persName type="prize" subtype="lover" sameAs="Mostro" source="#fable59">bel cavaliere</persName> che
               s'alzò di tra le rose, fece una riverenza e disse: - Grazie, Bellinda mia, m'hai
               liberato. E Bellinda restata di stucco: - Ma io voglio il Mostro, - disse. Il
               cavaliere si gettò in ginocchio ai suoi piedi e le disse: - Eccolo il Mostro. Per un
               incantesimo, dovevo restare mostro finché una bella giovane non avesse promesso di
               sposarmi brutto com'ero.</p>
            <p>Bellinda diede la mano al giovane, che era un Re, e insieme andarono verso il
               palazzo. Sulla porta c'era il padre di Bellinda che l'abbracciò, e le due sorelle. Le
               sorelle, dall'astio che avevano, restarono una da una parte una dall'altra della
               porta e diventarono due statue. Il giovane Re sposò Bellinda e la fece Regina. E così
               felici vissero e regnarono.</p>
         </div>
         <div xml:id="fable60">
            <head>Il pecoraio a Corte<note/></head>
            <span><placeName>Montale Pistoiese</placeName></span>
            <p>Un <persName type="protagonist" subtype="rebel" source="#fable60">ragazzo</persName>guardava il gregge. Un
               agnello gli cascò in un botro e morì. Tornò a casa e i <persName type="hostile"
                  subtype="caregiver" source="#fable60">genitori</persName> che non gli volevano bene lo sgridarono e
               picchiarono; poi lo cacciarono di casa nella notte buia. Il ragazzo girò piangendo
               per la montagna, poi trovò un sasso cavo, ci buttò delle foglie secche e s'accoccolò
               alla peggio, rattrappito dal freddo. Ma a dormire non riusciva. Nel buio, a quel
               sasso venne un <persName type="helper" subtype="magician" source="#fable60">uomo</persName>, e gli disse: - Tu
               hai preso il mio letto, temerario. Cosa fai qui a quest'ora? Il ragazzo pieno di
               paura gli raccontò com'era stato cacciato da casa e lo supplicò di tenerlo lì per
               quella notte. L'uomo disse: - Hai portato delle foglie secche, bravo! A me non m'era
               venuto mai in mente. Resta qui -. E si coricò al suo fianco.</p>
            <p>Il ragazzotto si fece piccino piccino per non dargli noia e stette fermo senza
               muovere un dito fingendo di dormire, ma non chiudeva occhio per sorvegliare
               quell'uomo. L'uomo neanche lui dormiva, e borbottava tra sé, credendo che l'altro
               dormisse: - Cosa posso regalare a questo ragazzotto che m'ha riempito di foglie il
               sasso e che se ne sta così da parte per non darmi incomodo? Gli posso dare un
               tovagliolo di filo, che ogni volta che lo si spiega ci si trova un pranzo
               apparecchiato per quanti si è; gli posso dare una scatolina che ogni volta che s'apre
               c'è una moneta d'oro; gli posso dare un organino che ogni volta che lo si suona si
               mettono a ballare tutti quelli che lo sentono.</p>
            <p>Il ragazzotto a questo borbottìo s'addormentò pian piano. Si svegliò all'alba e
               credeva d'aver sognato. Ma vicino a lui, sul giaciglio, c'era il tovagliolo, la
               scatolina e l'organetto. L'uomo non c'era più. E lui non l'aveva neanche visto in
               viso. Cammina cammina arrivò in una città piena di popolo, dove si preparava una gran
               giostra. Il <persName type="dispatcher" subtype="sovereign" source="#fable60">Re</persName> di quella città
               aveva messo in palio la mano di sua figlia, con tutto il tesoro dello Stato. Il
               ragazzotto si disse: "Ora posso far la prova della scatolina. Se mi dà i quattrini,
               mi metto anch'io in fila per la giostra". Cominciò ad aprirla e a chiuderla e ogni
               volta che l'apriva c'era dentro una moneta d'oro lustra lustra. Comprò cavalli,
               armature, abiti da principe, prese scudieri e servitori, e si fece credere il figlio
               del Re di Portogallo. Alla giostra vinse sempre e il Re fu tenuto a dichiararlo sposo
               di sua figlia.</p>
            <p>Ma a Corte, quel ragazzotto allevato tra le pecore non faceva che parti da
               maleducato: mangiava con le mani, si puliva nelle tende, dava manate sulle spalle
               alle Marchese. E il Re s'insospettì. Mandò ambasciatori in Portogallo e seppe che il
               figlio del Re non s'era mai mosso dal palazzo essendo idropico. Allora comandò che il
               ragazzotto mentitore fosse imprigionato sull'istante. La prigione della Reggia era
               proprio sotto la sala dei conviti. Appena il ragazzotto entrò, i diciannove carcerati
               che erano là dentro lo accolsero con un coro di beffe, perché sapevano che aveva
               preteso di diventare genero del Re.</p>
            <p>Ma lui li lasciava dire. A mezzogiorno il carceriere portò la solita pentola di
               fagioli ai carcerati. Il ragazzotto si butta di corsa sulla pentola, le dà un calcio
               e versa tutto in terra. - Sei matto! E che cosa mangiamo ora? Questa ce la paghi! Ma
               lui: - Zitti: state a vedere, - si toglie di tasca il tovagliolo, dice: - Per venti,
               - e lo spiega. Apparve un pranzo per venti, con le minestre, le pietanze e il buon
               vino. E tutti cominciarono a far festa al ragazzotto. Il carceriere tutti i giorni
               trovava la pentola di fagioli rovesciata in terra e i carcerati più sazi e vispi che
               mai. E andò a dirlo al Re. Il Re, incuriosito, scende in prigione e domanda come va
               questa storia. Il ragazzotto fa un passo avanti: - Sappia, Maestà, che sono io che do
               da mangiare e bere ai miei compagni, meglio che alla tavola reale. Anzi, se accetta,
               la invito io stesso e son sicuro che resterà contento. - Accetto, - disse il Re. Il
               ragazzotto spiegò il tovagliolo e disse: - Per ventuno, e da Re -. Venne fuori un
               pranzo che non si era mai visto, e il Re tutto contento si sedette a mangiare in
               mezzo ai carcerati.</p>
            <p>Finito il pranzo, il Re disse: - Me lo vendi, questo tovagliolo? - Perché no, Maestà?
               - rispose lui. - Ma a patto che mi lasci dormire una notte con sua figlia, mia
               legittima fidanzata. - Perché no, carcerato? - disse il Re. - Ma a patto che tu stia
               fermo e zitto sulla sponda del letto con le finestre aperte, un lume acceso, e con
               otto guardie in camera. Se ti garba, bene, se no niente. - Perché no, Maestà? Affare
               fatto. Così il Re ebbe il tovagliolo e il ragazzotto dormì una notte con la
               Principessa, ma senza poter parlare né toccarla. E la mattina fu riportato giù in
               prigione. Quando lo videro tornare, i carcerati cominciarono a canzonarlo a gran
               voce: - O babbaleo! Guarda lì il mammalucco! Ora torniamo a mangiare fagioli tutti i
               giorni! Bel contratto hai saputo fare col Re! E il ragazzotto, senza scomporsi: - E
               non possiamo comperarci da mangiare coi quattrini? - E chi ce li ha? - State bravi, -
               fece lui, e cominciò a tirare fuori monete d'oro dalla borsa. Così facevano comprare
               dei gran pranzi all'osteria lì vicina e la pentola di fagioli la versavano sempre in
               terra.</p>
            <p>Il carceriere andò di nuovo dal Re, e il Re scese. Seppe della scatolina e: - Vuoi
               vendermela? - Perché no, Maestà? - e fece lo stesso patto di prima. Così gli diede la
               scatolina, dormì un'altra volta con la Principessa, senza poter toccarla né parlarle.
               I carcerati, quando lo rividero, ripresero le beffe: - Be', adesso siamo di nuovo a
               fagioli, stiamo allegri! - Certo, l'allegria non deve mancare. Se non mangiamo,
               balleremo. - Cosa vuoi dire? E il ragazzotto tirò fuori l'organino e prese a suonare.
               I <persName type="helper" subtype="jester" source="#fable60">carcerati</persName> cominciarono a ballare
               attorno a lui, con le loro catenacce ai piedi che facevano rumore di ferraglie.
               Minuetti, gavotte, valzer, non si fermavano più; accorse il carceriere e si mise a
               ballare anche lui, con tutte le chiavi che tintinnavano.</p>
            <p>In quel mentre il Re coi suoi invitati s'erano appena seduti a banchetto. Sentirono
               la musica dell'organino venir su dalla prigione, saltarono tutti in piedi e
               cominciarono a ballare. Parevan tanti spiritati, non si capiva più niente, le dame
               ballavano coi camerieri e i cavalieri con le cuoche. Ballavano anche i mobili; le
               stoviglie e i cristalli andavano in frantumi; i polli arrosto volavan via; e chi dava
               testate nei muri, chi nei soffitti. Il Re sempre ballando, urlava ordini di non
               ballare. A un tratto il ragazzotto smise di suonare e tutti cascarono a terra di
               colpo, col capogiro e le gambe molli. Il Re trafelato, scese alla prigione. - Chi è
               questo spiritoso? - cominciò a dire. - Sono io, Maestà, - si fece avanti il
               ragazzotto. - Vuol vedere? - Diede una nota con l'organino e il Re già alzava una
               gamba in un passo di danza.</p>
            <p>- Smetti, smetti!, - disse spaventato. E poi: - Me lo vendi? - Perché no, Maestà? -
               rispose lui. - Ma a che patti? - Quelli di prima. - Eh Maestà, qui bisogna fare nuovi
               patti, o io ricomincio a suonare. - No, no, dimmi i tuoi patti. - A me basta che
               stanotte possa parlare alla <persName type="prize" subtype="innocent" source="#fable60">Principessa</persName>
               e che lei mi risponda. Il Re ci pensò su e finì per acconsentire. - Ma io ci metto
               doppie guardie e due lampadari accesi. - Come vuole. Allora il Re chiamò la figlia in
               segreto e le disse: - Bada bene, io ti comando che stanotte a tutte le domande di
               quel malandrino tu risponda sempre di no e nient'altro che no -. E la Principessa
               promise.</p>
            <p>Venne sera, il ragazzotto andò nella stanza tutta illuminata e piena di guardie, si
               sdraiò sulla sponda del letto, ben discosto dalla Principessa. Poi disse: - Sposa
               mia, vi pare che con questo fresco dobbiamo tener aperte le finestre? E la
               Principessa: - No. - Guardie, avete sentito? - gridò il ragazzotto. - Per ordine
               espresso della Principessa, che le finestre siano chiuse -. E le guardie ubbidirono.
               Passa un quarto d'ora e il ragazzotto dice: - Sposa mia, vi pare proprio bene che
               stiamo a letto con tutte queste guardie intorno? E la Principessa: - No.</p>
            <p>Il ragazzotto grida: - Guardie! Avete sentito? Per ordine espresso della Principessa,
               andate via e non fatevi più vedere -. E le guardie se ne andarono a dormire, che non
               pareva loro vero. Dopo un altro quarto d'ora: - Sposa mia, vi pare bene stare a letto
               con due lampadari accesi? E la Principessa: - No. Così lui spense i lampadari e fece
               buio fitto. Tornò a rincantucciarsi lì sull'orlo, poi disse: - Cara, siamo sposi
               legittimi, e ciononostante stiamo lontano come avessimo in mezzo una siepe di pruni.
               Ti garba questo fatto? E la Principessa: - No.</p>
            <p>Allora lui la strinse tra le sue braccia e la baciò. Quando venne giorno e il Re
               comparve nella camera della figlia, lei gli disse: - Io ho obbedito ai suoi ordini.
               Quel che è stato è stato. Questo giovane è mio legittimo marito. Ci perdoni. Il Re,
               preso alle strette, ordinò grandi feste di nozze, balli e giostre. Il ragazzotto
               divenne genero del Re e poi Re lui stesso, e da pastore che era ebbe la sorte
               d'acculattarsi un trono reale per tutta la sua vita.</p>
         </div>
         <div xml:id="fable61">
            <head>La Regina Marmotta <note/></head>
            <span><placeName>Montale Pistoiese</placeName></span>
            <p>Si trovava nella <span><placeName>Spagna</placeName></span> il giusto e buon <persName type="dispatcher" subtype="sovereign" source="#fable61">Re Massimiliano</persName>, con tre figlioli, a
               nome Gugliermo, Giovanni, e <persName type="protagonist" source="#fable61">Andreino</persName> il minore ed il
               più caro al padre. Il Re per una malattia perse la vista. Chiamati tutti i medici del
               Regno, nessuno conosceva un rimedio, ma uno dei più vecchi disse: - Qui la sapienza
               medica non giunge: si faccia chiamare un indovino -. Vennero chiamati indovini da
               ogni parte: studiarono sui loro libri ma neanche loro seppero dire nulla. Con gli
               indovini s'era infilato un Mago ignoto a tutti. E quando gli altri ebbero ognuno
               detto la sua, il <persName type="helper" subtype="magician" source="#fable61">Mago</persName> venne avanti e
               disse: - Io so e conosco, Re Massimiliano, la vostra cecità. E la medicina si trova
               soltanto nella città della Regina Marmotta, ed è l'acqua del suo pozzo -. Non era
               ancora cessato lo stupore per queste parole, che il Mago era sparito, e nessuno ne
               seppe mai più nulla.</p>
            <p>Il Re voleva sapere chi fosse, ma nessuno l'aveva mai visto. A un indovino però
               pareva fosse un Mago delle parti dell'<span><placeName>Armenia</placeName></span>, giunto qui per
               incantesimo. Il Re chiese: - E la città della Regina Marmotta sarà là da quelle parti
               remote? - Rispose un <persName type="helper" subtype="sage" source="#fable61">anziano</persName> della Corte: -
               Finché non la si cerca, non si saprà dov'è. S'io fossi più giovane, non tarderei a
               mettermi in viaggio. Si fece avanti <persName type="villain" subtype="lover" source="#fable61"
                  >Gugliermo</persName>, il figlio grande: - Se c'è qualcuno che deve mettersi in
               viaggio, questo sono io. È giusto che sia il primo dei figli a pensare per primo alla
               salute del padre. - Caro figlio, - disse il Re, - ti benedico. Prendi quattrini e
               cavalli e ogni cosa che ti serva. Io aspetto il tuo ritorno e la tua gloria fra tre
               mesi.</p>
            <p>Gugliermo nel porto del Regno s'imbarcò su una nave che faceva vela per
                  l'<span><placeName>Isola di Buda</placeName></span>, e di lì dopo tre ore di fermata si
               ripartiva verso l'Armenia. A Buda Gugliermo scese per vedere l'Isola, e passeggiando
               incontrò una bella dama dai gesti amorosi, e tanto si perdette a ragionare con lei
               che le tre ore passarono senza ch'egli se ne accorgesse. All'ora stabilita la nave
               sciolse le vele e lasciò Gugliermo all'Isola. Gugliermo dapprima si rincrebbe, poi la
               compagnia della dama gli fece scordare la malattia del padre e lo scopo del suo
               viaggio.</p>
            <p>Passati i tre mesi, non vedendolo tornare, il Re cominciò a pensare fosse morto e al
               suo dolore per la vista perduta s'aggiunse quello della perdita d'un figlio. Per
               consolarlo, <persName type="villain" subtype="lover" source="#fable61">Giovanni</persName>, il secondo,
               s'offerse d'andare lui alla ricerca tanto del fratello che dell'acqua. E il Re lo
               lasciò andare, benché avesse paura che anche a lui succedesse una disgrazia. Salito
               sulla nave, in breve tempo Giovanni giunse in vista dell'Isola di Buda. Stavolta la
               nave si fermava mezza giornata. Giovanni scese a visitare l'Isola; entrò in giardini
               di mirti, cipressi e allori, con laghi d'acqua chiara pieni di pesci d'ogni colore,
               poi in un villaggio con bei viali e strade, in una piazza con una bianca vasca di
               marmo e tutt'attorno monumenti e fabbriche, e nel bel mezzo un palazzo maestoso, con
               colonne dorate e inargentate, e mura di cristallo che splendevano al sole. Dietro
               queste mura di cristallo Giovanni vide passeggiare suo fratello.</p>
            <p>- Gugliermo! - gridò, - sei qui! Perché non sei tornato? Ti credevamo morto! - E
               s'abbracciarono. Gugliermo raccontò di come, giunto in quest'Isola, non era stato più
               capace di staccarsene, e com'egli era stato accolto dalla bella dama che era padrona
               d'ogni cosa intorno. - Questa dama si chiama <persName type="prize" subtype="lover" source="#fable61"
                  >Lugistella</persName>, - aggiunse, - e ha una bellissima sorella minore che si chiama
                  <persName type="prize" subtype="lover" source="#fable61">Isabella</persName>: se la vuoi sarà tua. Insomma,
               passate le dodici ore, la nave salpò senza Giovanni. Anch'egli dopo un primo momento
               di rimorso, dimenticò il padre e l'acqua miracolosa e restò come suo fratello ospite
               del palazzo di cristallo. Passati i tre mesi, il Re Massimiliano, non vedendo tornare
               il suo secondo figlio, cadde nello sgomento, e con lui tutta la Corte era in preda al
               dolore.</p>
            <p>Allora si fece ardito <persName type="protagonist" subtype="hero" source="#fable61">Andreino</persName> e
               dichiarò al padre che sarebbe andato lui alla ricerca dei fratelli e dell'acqua della
               Regina Marmotta. - Anche tu vuoi lasciarmi? - disse il Re. - Cieco e affranto come io
               sono, devo restare senza figli al mio fianco? - Ma Andreino gli ridiede la speranza
               di vedere il ritorno dei tre figli tutti salvi e con l'acqua miracolosa, e il padre
               acconsentì. La nave gettò l'ancora all'Isola di Buda, e si fermava due giorni. - Lei
               può scendere, - disse il capitano ad Andreino, - ma badi di tornare in tempo, se non
               vuole restare a terra, com'era successo a due altri giovanotti mesi addietro, che non
               se n'è saputo più nulla -. Andreino capì che parlava dei suoi due fratelli e che essi
               dovevano essere nell'Isola. Allora si mise a girarla e li trovò nel palazzo di
               cristallo. S'abbracciarono e i fratelli raccontarono ad Andreino dell'incanto che li
               teneva a Buda: - Stiamo in un paradiso, sai, - gli dissero, - ognuno di noi ha una
               bella signora: io ho la padrona, Giovanni ha la sorella; se vuoi restare anche tu,
               credo che le nostre dame abbiano ancora una cugina.</p>
            <p>Ma Andreino: - Si vede che avete perso la testa, se non vi ricordate del dovere verso
               vostro padre! Io devo trovare l'acqua della Regina Marmotta e nulla può smuovermi da
               questo proponimento: né ricchezze, né divertimenti, né belle dame! I fratelli, a
               questo discorso, si chiusero nel silenzio e si voltarono, offesi. Andreino tornò
               subito a bordo e spiegate le vele la nave con buon vento arrivò al paese d'Armenia.
               Una volta in Armenia, Andreino cominciò a domandare a tutti dove fosse la città della
               Regina Marmotta, ma pareva che nessuno mai l'avesse sentita nominare.</p>
            <p>Dopo settimane d'inutile ricerca, un tale lo indirizzò a un vecchio che stava in
               vetta a un monte. - È un vecchio vecchio quanto il mondo, che si chiama <persName type="helper" subtype="sage" source="#fable61">Farfanello</persName>. Se non sa lui dove si trova questa
               città, non lo sa nessuno. Andreino s'arrampicò sulla montagna. Trovò il vegliardo
               decrepito e barbuto nel suo casolare e gli palesò la sua ricerca. - Eh, caro giovane,
               - disse Farfanello, - sì, l'ho sentito ricordare questo luogo, ma è molto lontano.
               Bisogna prima attraversare un oceano, e ci vorrà almeno un mese, e la navigazione è
               piena di pericoli. Ma se arriverai sano e salvo, t'aspettano ancora pericoli più
               gravi nell'Isola della Regina Marmotta, che porta con sé il nome della disgrazia,
               perché la chiamano l'Isola del Pianto. Andreino, contento d'aver finalmente avuto
               notizie sicure, si imbarcò al porto di <span><placeName>Brindisse</placeName></span>.</p>
            <p>Il viaggio nell'oceano fu rischioso per via di certi smisurati orsi bianchi che vi
               nuotavano, capaci di rovesciare anche grossi navigli. Ma Andreino, bravo cacciatore,
               non ebbe paura, e la nave sfuggì le unghiate degli orsi bianchi e arrivò all'Isola
               del Pianto. Il porto pareva abbandonato: non s'udiva un rumore. Andreino sbarcò e
               vide una sentinella con lo schioppo, immobile: gli domandò la strada ma quella
               restava ferma come una statua e taceva. Chiamò i facchini per il bagaglio, ma i
               facchini stavano fermi, alcuni con pesanti casse sulla schiena, e con un piede
               proteso avanti. Entrò nella città; da una parte della via stava un ciabattino
               nell'atto di tirare lo spago, fermo e zitto: dall'altra un caffettiere col bricco
               alzato faceva il gesto di versare a una donna il caffè, tutti immobili e muti. Per le
               strade, alle finestre o nelle botteghe c'era pieno di gente; ma parevano tutti di
               cera, fermi nelle più strane posizioni. Anche i cavalli, i cani, i gatti, tutti erano
               fermi.</p>
            <p>Andreino girando in quel silenzio arrivò a uno splendido palazzo, con statue e lapidi
               che ricordavano gli antichi Re dell'isola, e sulla facciata un bassorilievo pieno di
               figure con una scritta in lettere d'oro contornata da raggi: A Sua Signoria la Regina
               de' Luminosi, che governa quest'Isola di Parimus. "Dove sarà questa Regina? - si
               domandò Andreino. - Che sia lei quella che chiamano la Regina Marmotta?" e salì uno
               scalone d'alabastro, traversò alcune sale tutte stucchi, sorvegliate alla porta dal
               solito armigero incantato. In un salone una gradinata di marmo portava ad un ripiano,
               dove sotto un baldacchino stava il trono con le insegne reali tempestate di
               diamanti.</p>
            <p>Un ceppo di vite, da un vaso d'oro, era tanto cresciuto che i tralci s'erano
               avviticchiati per tutta la stanza e il trono e il baldacchino, e tutto era gremito di
               pampini e di grappoli maturi. E da altri vasi e dalle finestre del giardino alberi da
               frutto d'ogni genere avevano invaso la sala. Andreino, cui a forza di girare era
               venuta fame, strappò una mela da un ramo e la morse. Aveva appena addentata la mela,
               che la vista gli s'oscurò e poi si spense del tutto. - Povero me! - gridò. - Sono
               cieco! E come farò in questo paese sconosciuto, popolato solo da statue! - E a
               tentoni cercava di ritrovare la strada, ma mise i piedi in un trabocchetto, sprofondò
               nel vuoto e s'inabissò nell'acqua. Con poche bracciate rivenne a galla, e appena ebbe
               messo la testa fuori s'accorse d'aver recuperato la luce.</p>
            <p>Era in fondo a un profondo pozzo, e lassù c'era il cielo. "Ecco, - pensò Andreino, -
               questo è il pozzo di cui parlò quel Mago. Questa è l'acqua che guarirà mio padre, se
               mai potrò uscire di qui e portargliela". Vide una corda che pendeva nel pozzo e
               arrampicandosi ad essa venne fuori. Era notte e Andreino cercò un letto per dormire.
               Trovò una camera messa su alla reale, con un gran letto e dentro una fanciulla di
               bellezza angelica. La fanciulla stava con gli occhi chiusi e la bocca serena ed egli
               capì che l'incantesimo l'aveva colta nel sonno. Andreino, dopo aver un po'
               riflettuto, si spogliò e s'infilò nel letto accanto a lei, e così passò con lei una
               dolcissima notte, senza ch'ella mostrasse in alcun modo d'accorgersi della sua
               presenza. A giorno, saltò dal letto e lasciò un foglio sul comodino, dove scrisse:
               "Andreino, figlio di Re Massimiliano di Spagna, ha dormito in questo letto con gran
               gioia il 21 marzo dell'anno 203". Prese una bottiglia dell'acqua che ridava la vista
               e una mela di quelle che la toglievano, e se ne partì.</p>
            <p>La nave fece di nuovo scalo all'Isola di Buda, e Andreino andò a visitare i suoi
               fratelli. Raccontò loro le meraviglie dell'Isola del Pianto, la notte passata con
               quella leggiadra fanciulla, e mostrò loro la mela che accecava e l'acqua che ridava
               la vista. I due fratelli, presi subito da invidia, almanaccarono tra loro un
               tradimento. Rubarono ad Andreino la bottiglia e al suo posto ne misero un'altra
               uguale piena d'acqua fresca; e poi dichiararono che volevano tornare a casa con lui
               per presentare al padre le loro spose. Giunti in Spagna, la contentezza di Re
               Massimiliano al ritorno dei suoi tre figli sani e salvi non si può neanche
               descrivere.</p>
            <p>Passata la prima furia degli abbracci, chiese il Re: - E chi di voi ha avuto più
               fortuna? - Gugliermo e Giovanni stettero zitti, e Andreino disse: - Caro padre, oso
               dire d'esser stato io il più fortunato, perché ho ritrovato e riportato a casa i
               fratelli smarriti; sono arrivato fino alla città della Regina Marmotta e ho preso
               l'acqua che vi ridarà la vista; e in più ho un altro oggetto di incredibile potere di
               cui farò subito la prova. Tirò fuori la mela e la porse a sua madre perché la
               mangiasse. La Regina l'addentò e subito si sentì venir cieca e diede un grido. - Non
               vi sgomentate, mamma, - disse Andreino tirando fuori la bottiglia, - ché con un po'
               di quest'acqua ridarò la vista non solo a voi, ma anche al babbo che da tanto tempo
               l'ha perduta.</p>
            <p>Ma l'acqua era quella della bottiglia sostituita dai fratelli, e la vista non tornò.
               La Regina piangeva, il Re s'arrabbiava e Andreino era sbigottito. Allora s'avanzarono
               i fratelli e dissero: - Questo accade perché non è stato lui a trovare l'acqua della
               Regina Marmotta, ma noi. Ed eccola qui -. E bagnati gli occhi con l'acqua rubata, i
               due vecchi tornarono a vederci come prima. Successe un putiferio: Andreino gridava
               contro i fratelli, chiamandoli ladri e traditori; i fratelli con aria sdegnosa lo
               trattavano da piccolo bugiardo; il Re non capiva più niente e finì per credere alle
               parole di Gugliermo e Giovanni e delle loro spose e disse ad Andreino: - Taci,
               svergognato! Non solo non volevi guarire me, ma volevi pure accecare tua madre!
               Soldati, prendete questo ingrato, conducetelo in un bosco ed ammazzatelo. Voglio che
               mi riportiate il suo cuore. Ne va della vostra testa.</p>
            <p>I soldati trascinarono via Andreino che gridava le sue proteste disperate e lo
               portarono in una macchia fuor dalla città. Ma Andreino trovò modo di raccontar loro
               la sua storia e li convinse. Non volendosi macchiar le mani di sangue innocente, i
                  <persName type="helper" subtype="citizen" source="#fable61">soldati</persName> gli fecero promettere che mai
               più sarebbe tornato nel paese e lo lasciarono libero. Al Re portarono il cuore di un
               maiale, comprato da un contadino e sgozzato lì per lì. All'Isola del Pianto, passati
               nove mesi, la fanciulla addormentata diede alla luce un bel bambino, e nel darlo alla
               luce si destò. Destatasi la Regina, cadde l'incantesimo che per invidia le aveva
               gettato la <persName type="villain" subtype="magician" source="#fable61">Fata Morgana</persName>, e si destò
               tutta la popolazione, e la città tornò in vita. I soldati fermi sull'attenti si
               misero sul riposo, quelli sul riposo scattarono sull'attenti, il calzolaio tirò lo
               spago, il caffettiere fece traboccare il caffè, e i facchini del porto passarono i
               loro carichi sull'altra spalla perché da quella di prima erano un po' stanchi.</p>
            <p>La Regina, stropicciatasi gli occhi, si domandò: "Chi può aver avuto l'ardire di
               venire fin qui e dormire in questa stanza, e così sciogliere dall'incantesimo me e i
               miei cari sudditi?" Una delle damigelle allora le porse il foglio lasciato sul
               comodino, e così la Regina seppe che era stato Andreino figlio di Re Massimiliano.
               Subito scrisse una lettera al Re, dicendo che le mandasse Andreino senza indugio, se
               no gli avrebbe mosso guerra. Re Massimiliano, appena ricevette quella lettera, chiamò
               Gugliermo e Giovanni, gliela diede loro a leggere e domandò il loro parere. I due non
               sapevano cosa rispondere; finalmente fu Gugliermo che parlò: - Questa è una storia
               difficile da capire, se qualcuno non va dalla Regina per chiarirla. Andrò io e
               sentirò.</p>
            <p>Il viaggio di Gugliermo fu più facile perché non c'era più l'incantesimo della Fata
               Morgana e gli orsi bianchi erano spariti. Si presentò alla Regina dicendo d'essere
               lui il Principe Andreino. La Regina che era diffidente di natura, cominciò a
               scalzarlo: - In che giorno venisti qui la prima volta? Come trovasti la città? Io
               dov'ero? Cosa ti successe nel palazzo? Cosa trovi di nuovo? - E così via. Gugliermo
               cominciò a imbrogliarsi, a confondersi, a balbettare, e la Regina fu presto convinta
               che era un mentitore. Lo fece prendere e decapitare, e la testa tagliata la fece
               conficcare a un arpione sulla porta della città, con la scritta: "Così accade a chi è
               colto in bugia".</p>
            <p>Al Re Massimiliano la <persName type="helper" subtype="sovereign" source="#fable61">Regina Marmotta</persName>
               scrisse un'altra lettera, dicendo che se non gli mandava Andreino, il suo esercito
               era già pronto per muovergli guerra bruciandogli il Regno e distruggerlo con tutta la
               sua famiglia e il popolo. Il Re, già pentito d'aver fatto uccidere Andreino, si
               rammaricava con Giovanni: - E ora cosa facciamo? Come spiegarle che Andreino non c'è
               più? E Gugliermo perché non torna? - Giovanni allora si offerse d'andare lui dalla
               Regina Marmotta. Andò all'Isola, ma quando sulla porta della città vide pendere la
               testa di Gugliermo, non volle sapere altro e tornò indietro lesto come il vento. -
               Padre mio! - disse al Re: - siamo rovinati! Gugliermo è morto e la sua testa è appesa
               sulla porta della città. Se c'entravo anch'io, a quest'ora c'era un'altra testa
               sull'altro battente. Il Re col capo tra le mani, farneticava: - Morto Gugliermo!
               Anche lui! Ah, certo Andreino era innocente, e tutto succede per mio castigo. Ma tu,
               Giovanni, almeno tu dimmi la verità, scoprimi questo tradimento, prima che io muoia.
               - La colpa è stata di quelle nostre dame! - disse Giovanni. - Noi dalla Regina
               Marmotta non ci siamo mai andati e scambiammo la bottiglia ad Andreino.</p>
            <p>Il Re, inveendo, piangendo, strappandosi i capelli, chiamò i soldati perché lo
               portassero dove Andreino era sepolto. Tra i soldati ci fu un gran turbamento, e il Re
               che se ne avvide fu ripreso dalla speranza. - Suvvia, ditemi la verità. Qualunque
               sia, parola di Re, io vi perdono. Allora, tremando, i soldati dissero che la sentenza
               non era stata eseguita per loro disubbidienza; e con gran loro sorpresa il Re prese a
               baciarli ed abbracciarli pazzo d'allegria. Furono appesi i bandi a tutte le
               cantonate, che chi avesse ritrovato Andreino, avrebbe avuto dal Re un premio da star
               ricco tutta la vita. Andreino tornò, riempiendo di contentezza il vecchio padre e la
               Corte, e subito ripartì per l'Isola del Pianto dove fu accolto in trionfo. -
               Andreino, liberatore mio e del mio popolo, - disse la Regina. - Tu sarai il mio sposo
               e Re per sempre! - E per molti mesi non si sentirono nell'Isola che canti di gioia,
               così che la chiamarono l'Isola della Contentezza.</p>
         </div>
         <div xml:id="fable62">
            <head>Il figlio del mercante di Milano<note/></head>
            <span><placeName>Montale Pistoiese</placeName></span>
            <p>C'era una volta in <span><placeName>Milano</placeName></span> un <persName type="hostile"
                  subtype="caregiver" source="#fable62">mercante</persName> che aveva moglie e due figlioli. Dei due
               preferiva il maggiore perché grande ormai da poterlo aiutare nei suoi traffici; al
               piccolo non che volesse male, ma lo trattava ancora da bambino, e poco gli badava.
               Era un mercante ricco che ormai andava dietro solo ai negozi d'immenso guadagno, e
               così ora andava in <span><placeName>Francia</placeName></span> per certe fabbriche, un'impresa che
               secondo i suoi calcoli doveva portargli un frutto smisurato. Il figlio maggiore
               doveva andare con lui, ma anche il piccolo, che si chiamava <persName type="protagonist"
                  subtype="rebel" source="#fable62">Menichino</persName>, non ristava dal ronzargli intorno: - Voglio
               venire anch'io con voi, babbo. Sarò buono, vedrete, v'aiuterò io pure. Non voglio
               rimaner solo qui a Milano -. E il padre, che non ne voleva sapere, per farlo star
               zitto gli minacciò un paio di ceffoni. Venne l'ora; il mercante e il figlio fecero
               portare i bauli e salirono in carrozza. Era notte, e tra il buio e il trambusto della
               partenza, i postiglioni non s'accorsero che sulla pedana dietro alla carrozza s'era
               accoccolato Menichino.</p>
            <p>La carrozza fermò alla prima posta a cambiare di cavalli, e il ragazzetto per non
               esser visto saltò a terra e aspettò che il legno si muovesse di nuovo per tornare
               sulla pedana. Alla seconda posta era già giorno, e Menichino s'andò a nascondere a
               una svolta, per aspettare che passasse la carrozza e saltar su. Ma la carrozza partì
               di volata, e lui non fece in tempo a saltare: restò solo in mezzo alla via maestra. A
               vedersi così solo, senza un soldo e affamato per luoghi sconosciuti, il ragazzetto si
               sentì voglia di piangere; ma poi si fece coraggio e si diede a esplorare la campagna.
               Seduta sul bordo della via trovò una <persName type="helper" subtype="magician"
                  sameAs="Fata" source="#fable62">vecchia</persName>. - Dove vai così solo: ti sei perso? - disse la
               vecchia. - Smarrito davvero, nonna, - disse Menichino. - Ero in carrozza con mio
               padre e mio fratello, e a una stazione di posta la carrozza è ripartita senza di me,
               così sono qua, e non so neanche la strada per tornare a casa da mia mamma. Ma del
               resto, a casa non ci ho niente da fare: preferisco andare per il mondo in cerca di
               fortuna, visto che mio babbo m'ha lasciato in mezzo a una strada. Rifletté un po',
               poi aggiunse: - Be', per dire la verità, il mio babbo non lo sapeva d'avermi con sé;
               ero nascosto sulla pedana dietro, perché volevo anch'io andare in Francia.</p>
            <p>La vecchia disse: - Bravo, sei stato sincero e hai fatto bene, perché io sono una
                  <persName type="helper" subtype="magician" source="#fable62">Fata</persName> e sapevo tutto lo stesso. Se
               cerchi la tua fortuna, t'insegnerò io dove la potrai trovare, se sarai accorto e
               rispettoso. - Certo sono giovane, - disse Menichino, - non dico di no, ma i miei
               quattordici anni e un po' di cervello credo d'averceli. Dunque, nonna, se avete
               questa buona intenzione d'aiutarmi, state sicura che farò tutto ciò che mi direte. -
               Bravo, - disse la Fata. - Sappi che il <persName type="dispatcher" subtype="sovereign" source="#fable62">Re
                  del Portogallo</persName> ha una figlia dottora, che è capace d'indovinare qualsiasi
               indovinello. E il Re l'ha promessa in sposa a chi saprà proporle un indovinello che
               lei non riuscirà a spiegare. Tu sei un ragazzo in gamba: trova un indovinello e la
               tua fortuna è fatta.</p>
            <p>Disse Menichino: - Già, ma come volete che io sia capace a mettere insieme un
               indovinello da far passar per scema una signorina col cervello così fino? Ci vuole
               gente studiata, non ignoranti come me. - Oh! - disse la vecchia, - io ti metto sulla
               via, il resto ingegnati a farlo tu. Ti regalo questo <persName type="helper"
                  subtype="animal" sameAs="Bello" source="#fable62">cane</persName>: ricordati che il suo nome è Bello, e
               sarà lui che ti farà comporre l'indovinello. Prendilo con te e va' sicuro. - Bene,
               nonna, se lo dite voi ci credo. Intanto vi ringrazio: siete stata gentile ed è questo
               che conta, - e se ne andò, salutandola con cortesia, anche se alle sue parole non ci
               credeva molto. Ciononostante prese il cane per il guinzaglio e seguitò il suo
               cammino.</p>
            <p>Verso sera arrivò a una casa di contadini, e chiese per carità qualcosa da mangiare e
               un asilo per la notte. Gli aperse una <persName type="villain" subtype="citizen" source="#fable62"
                  >donna</persName> e gli disse: - Come mai giri solo la notte con un cane per tutta
               compagnia? Non hai il babbo e la mamma? Menichino disse: - Volevo andare in Francia e
               m'ero nascosto dietro la carrozza e mio babbo è partito. Adesso vado a dire un
               indovinello alla figlia del Re di Portogallo, e questo cane me l'ha regalato una Fata
               e m'insegnerà l'indovinello e così sposerò la figlia del Re. La donna, che era
               un'anima nera, pensò: "Se questo cane insegna gli indovinelli, potrei rubarglielo e
               mandare mio figlio dalla Principessa", e decise d'uccidere il ragazzo.</p>
            <p>Gli impastò una focaccia avvelenata e gli disse: - Tieni, questa noi la chiamiamo
               pizza; io a casa non posso alloggiarti perché mio marito non vuole che apra mai a
               forestieri, ma tu puoi andare a dormire in una nostra capanna che troverai appena
               entrato nel bosco. Portati nella capanna questa pizza e mangiala: domattina verrò a
               svegliarti e ti porterò il latte. Menichino ringraziò e andò verso la capanna. Ma il
               cane aveva più fame di lui e faceva salti intorno alla pizza che lui teneva in mano;
               allora sbeccò la pizza e ne buttò un cantuccio al cane. Bello lo prese al volo, e
               appena l'ebbe ingoiato, cominciò a tremare, si buttò a pancia all'aria, allungò le
               zampe e morì.</p>
            <p>Menichino lo guardò a bocca aperta, gettando via il resto della pizza. Poi si
               riscosse ed esclamò: - Ma questo può essere il principio dell'indovinello: Pizza
               ammazza Bello / E Bello salva me. Non mi resta che trovare il seguito. Proprio in
               quel momento, tre corvi che volavano in cielo, vedendo il cane morto, calarono a
               posarglisi sulla pancia e cominciarono a beccare. Dopo un minuto erano tutti e tre
               stecchiti. "Ecco come continua", si disse Menichino. Un morto ammazza tre Prese i tre
               corvi e se li legò a tracolla col guinzaglio del cane. A un tratto, dal bosco escono
               dei ladri armati e coi musi lunghi dalla fame. - Cos'hai, con te? - chiesero a
               Menichino. Menichino che aveva solo quei tre corvi, non si spaventò: - Tre uccelli da
               fare allo spiedo, - disse. - Dàlli a noi, - dissero i ladri e glieli portarono via.
               Menichino si nascose su un albero per vedere cosa succedeva. I ladri fecero i corvi
               allo spiedo e morirono tutti e sei. Così Menichino andò avanti un altro pezzo: Pizza
               ammazza Bello / E Bello salva me. / Un morto ammazza tre / E tre ne ammazzan sei.</p>
            <p>Ma vedere i ladri mangiare gli aveva ricordato che aveva fame, e lì c'era lo spiedo
               già preparato. Prese il fucile a uno dei ladri morti e mirò a un uccello su un
               albero. Era un uccello che stava covando, e la cartuccia invece di colpire l'uccello
               colpì il nido, che cascò a terra. Dalle uova rotte uscirono degli uccelletti ancora
               implumi; lui li mise sul focolare che era servito per i corvi e per accendere il
               fuoco strappò le pagine d'un libro che era nel bottino d'uno dei ladri morti. Poi
               tornò sull'albero e s'addormentò tra i rami. Adesso aveva in testa tutto il suo
               indovinello. Quando arrivò in Portogallo, nella Città Reale, sporco e stracciato
               com'era per la lunga strada, subito volle presentarsi alla Principessa. La <persName type="prize" subtype="sage" source="#fable62">Principessa</persName> si mise a ridere: - Ma che faccia
               tosta questo straccionello! Pretende di vincere me, e di diventare mio marito.</p>
            <p>- Aspetti a giudicarmi di aver sentito l'indovinello, Principessa, - disse Menichino,
               - ché il decreto del Re suo padre è dedicato a tutti e non fa distinzione tra le
               persone. - Sì, parli proprio bene, - disse la Principessa, - però se vuoi ritirarti
               sei ancora in tempo, e ti risparmieresti un carico di bastonate. Menichino esitò un
               po', poi ripensò a quel che gli aveva detto la Fata e si fece coraggio. - Allora il
               mio indovinello è questo, - disse. Pizza ammazza Bello / E Bello salva me. / Un morto
               ammazza tre / E tre ne ammazzan sei. / Io sparai a chi vidi / E presi chi non vidi. /
               Mangiai carne non nata / Cuociuta con parole. / Ho dormito né in cielo né in terra, /
               Indovinate voi, mia Reginella.</p>
            <p>Appena Menichino ebbe finito la principessa esclamò: - Sì, sì, sì, è facilissimo.
               Dunque: c'è un tuo fratello, o un amico, che si chiama Pizza: e per salvarti dalle
               mani di Bello, tuo nemico, l'ha ucciso, e Bello, con la sua morte ti salvò, perché
               non poteva farti più del male. Eh, va bene? Ma prima di morire, quel Bello, ne ha
               ammazzati tre, uhm, e poi questi tre... Aspetta... Poggiò i gomiti sulle ginocchia,
               poggiò il mento sulle mani, e cominciò a grattarsi la collottola, a prender delle
               pose poco adatte per una Principessa, nello sforzo di pensare. - Carne non nata...
               Già... cuociuta con parole... Vuol dire... Riuscissi a trovar il bandolo... -
               Finalmente, s'arrese: - Mi do per vinta. È un indovinello impossibile. Spiegamelo un
               po' tu. Allora Menichino raccontò per filo e per segno la sua storia, e chiese che
               fosse mantenuta la promessa reale. La Principessa disse: - Be', hai ragione,
               rifiutarmi non posso, però di diventare sposa tua non ne ho proprio voglia. Se però
               tu ti mettessi d'accordo con mio padre per un accomodamento, io sarei molto più
               contenta.</p>
            <p>E Menichino: - Vediamo quest'accomodamento. Se ci trovo la mia convenienza, io ci
               sto. Guardate però che io giro il mondo per mutare la mia fortuna, e se non sposo la
               Principessa bisogna che abbia qualcosa che valga il cambio. - Anzi, ci guadagni, -
               disse la Principessa, - diventerai ricco sfondato e potrai realizzare ogni tuo
               desiderio. Vuoi mettere, con l'avere per moglie una Principessa che non ti vuole,
               sempre scontenta e irritata contro di te? In cambio sai cosa ti do? Il Segreto del
               Mago della Montagna del Fiore, e quando hai questo segreto in mano, sei a posto. - E
               dov'è, questo Segreto? - Devi andarlo a prendere tu di persona, dal Mago, sulla
               Montagna del Fiore. Ci andrai a nome mio, e te lo darà.</p>
            <p>Menichino stette un po' a pensare se gli conveniva lasciare il certo per l'incerto,
               ma essere il marito della Principessa gli faceva più paura che piacere, e si fece
               spiegare la strada per la Montagna del Fiore. La Montagna del Fiore era una
               montagnaccia impenetrabile, e Menichino faticò molto ad arrivare fino in cima. Lassù,
               su quelle rocce, e non si capiva come avessero potuto costruirlo, c'era un immenso
               castello circondato da giardini. Menichino bussa e gli aprono certi esseri smisurati,
               né uomini né donne, brutti da far paura alla paura in persona. Menichino se li
               aspettava ancora peggio e li guardò in faccia tranquillo, chiedendo che lo
               introducessero dal Mago. Venne il maggiordomo del Mago, che era un gigante mostruoso,
               e disse: - Ragazzo, tu coraggio ne hai da vendere, però col mio padrone è meglio che
               non cerchi di far conoscenza, perché ha il vizio di mangiarsi i cristiani belli e
               crudi! E Menichino: - Sia come sia, ho bisogno di parlare col <persName type="helper"
                  subtype="magician" source="#fable62">Mago</persName> faccia a faccia. Perciò fate il piacere
               d'annunziarmi.</p>
            <p>Il Mago se ne stava sempre in panciolle su ricchi tappeti e cuscini, e a sentirsi
               annunciare la visita di un ragazzo, pensò: "Questo è un buon boccone di cristiano
               fresco fresco per colazione!" Entrò Menichino, e il Mago: - Chi sei? Cosa vuoi da me?
               - Non si preoccupi, signor Mago, - disse Menichino, - non vengo da lei per nulla di
               male. Sono un povero ragazzo in cerca della sua fortuna, e m'hanno indirizzato da lei
               che è così caritatevole coi poveri sfortunati. Il Mago, a udir questa battuta,
               scoppiò in una risata che fece tremar tutto il palazzo. - Ma si può sapere chi ti ha
               mandato? - E Menichino gli raccontò tutta la storia. Il Mago si alzò su un gomito per
               vederlo meglio: - Però, - disse, - sei un ragazzo di fegato e poi sei sincero: ti
               meriti questo premio. Il mio segreto è questa bacchetta fatata. Io te la do, ma guai
               se te la lasci rubare o se la perdi. È una bacchetta che ogni volta che tu la batti
               in terra e chiedi quel che vuoi, l'avrai subito. Tienila, e vattene pure sano e
               salvo.</p>
            <p>Scendendo dalla Montagna del Fiore, Menichino rifletté per bene, e decise che meglio
               di tutto era tornare a casa in veste da signore e vedere se i suoi erano vivi e si
               ricordavano ancora di lui. "Questa sarà la prima prova della bacchetta fatata", si
               disse. La picchiò in terra e sentì una voce che diceva: - Comandi! - Rispose
               Menichino: - Comando una carrozza con tiro a quattro, lacchè, staffieri e vestiario
               da gran signore -. Ed ecco che davanti ai suoi occhi c'era una carrozza con
               bellissimi cavalli, e i servitori gli porgevano i vestiti all'ultima moda perché si
               cambiasse. I cavalli erano fatati e fecero tutta la strada fino alla città di Milano
               senza bisogno del cambio.</p>
            <p>Arrivato a Milano, trovò che i genitori non stavano più nel palazzo di prima.
               L'affare di Francia invece che in un guadagno s'era risolto per suo padre in un
               grosso imbroglio, e ci aveva rimesso tutte le ricchezze. Adesso s'erano ridotti a
               pigione in una catapecchia quasi fuori della città. Menichino ci arrivò con cavalli e
               servitori, e fece restare a bocca aperta i genitori. Non fece parola della verga;
               disse d'aver fatto fortuna negli affari, e che d'ora innanzi avrebbe provveduto lui
               per tutti. Difatti, con la bacchetta fece apparire un gran palazzo e raccontò che era
               stato costruito da operai molto esperti e veloci che erano ai suoi ordini. La
               famiglia vi s'alloggiò, in mezzo a una gran dovizia di mobili, vestiti, cavalli,
               servi, camerieri, per non parlare dei quattrini.</p>
            <p>Regnava la contentezza, ma il <persName type="villain" subtype="lover" source="#fable62">fratello</persName> di
               Menichino era roso dall'invidia. Lui che era il maggiore, il beniamino di suo padre,
               doveva starsene lì sottoposto e mantenuto dal fratello minore. E s'arrovellava per
               scoprire donde veniva la ricchezza di Menichino. Cominciò a spiarlo dal buco della
               chiave: e così lo vide almanaccare con quella bacchetta e decise di rubargliela.
               Menichino teneva la bacchetta nel cassettone di camera sua, e un giorno che era fuori
               suo fratello entrò in camera e la portò via. Quando fu nelle sue stanze, cominciò a
               batter la bacchetta in terra per provarne le virtù. Ma era inutile perché nelle sue
               mani la bacchetta non contava più nulla.</p>
            <p>Il fratello si disse: "Mi sarò sbagliato: non è questa la bacchetta magica". E andò a
               rimetterla nel cassettone di Menichino e a frugare se ne trovava un'altra. Ma era
               appena entrato nella stanza, che udì il passo di Menichino per le scale. Per paura
               d'essere scoperto, spezzò in due la bacchetta e la buttò dalla finestra che dava sul
               giardino. Menichino la bacchetta non l'adoperava tutti i giorni ma solo quando ne
               aveva bisogno; così non s'accorse subito della sparizione. Ma la prima volta che la
               cercò, fu lì lì per diventare matto. Si vide perduto, pensò che da tanta ricchezza
               sarebbe presto finito in rovina. Prese a passeggiare per il giardino in preda a
               pensieri disperati, quando sui rami d'un albero vide posata una bacchetta stroncata
               in due. Il cuore gli balzò in petto. Scosse la pianta, i pezzi caddero a terra e nel
               momento in cui caddero, una voce disse: - Comandi! - Menichino passò sull'istante
               dalla disperazione a una gran felicità: quella era la sua bacchetta, e anche rotta
               conservava le sue virtù! Legò insieme i due pezzi e si ripromise d'esser più prudente
               per l'avvenire.</p>
            <p>In quel tempo successe che il <persName type="dispatcher" subtype="sovereign" source="#fable62">Re</persName>
               di Spagna mandò un bando in tutti i paesi: la sua figlia unica era in età da marito,
               e s'invitavano i più bravi cavalieri d'ogni nazione a combattere una giostra per tre
               giorni di fila: il vincitore avrebbe avuto la mano della figlia e l'eredità del
               Regno. Menichino pensò che questa fosse la volta buona per diventare Principe della
               Corona e poi Re. Con un colpo di bacchetta fece comparire un'armatura splendente,
               cavalli e scudieri e partì per la Spagna. Non volendo palesare il suo nome e la sua
               nascita, prese alloggio in una locanda fuori mano, e aspettò il giorno della
               giostra.</p>
            <p>La giostra si teneva in uno spiazzo battuto, e tutt'intorno di là dello steccato
               s'affollavano signori e signore d'ogni sorta, e in una tribuna col baldacchino si
               vedeva il Re e la Principessa in conversazione coi più gran Baroni. Tutt'a un tratto
               la folla si volta e suonano le trombe: entrano a lancia puntata i cavalieri,
               cominciano a darsele, e tutte quelle che uno pigliava eran le sue: così piovevano
               botte da orbi contro le corazze ma nessuno cascava mai in terra perché erano tutti
               ugualmente forti e valorosi, quando nella pista entra al galoppo un nuovo cavaliere,
               con la visiera calata, l'arme mai vista prima, e uno per uno sfida quegli altri a
               combattere con lui. Uno ci si prova, cozza e va giù in terra: ci si prova un altro ed
               è sbudellato; un terzo gli si spezza la lancia: un altro gli va via l'elmo; e così li
               metteva fuori combattimento tutti. Si volta per fare il giro del vincitore e invece
               infila la porta dello steccato e galoppa via. Tutti rimasero sbalorditi, a cominciare
               dal Re e non restavano più dall'almanaccare su chi poteva essere, ma non cavavano un
               ragno dal buco.</p>
            <p>- Vedremo se si ripresenterà domani, - dicevano. E difatti il cavaliere ignoto si
               ripresentò, disarcionò tutti come il giorno prima, e scappò via senza farsi
               conoscere. Il Re, un po' incuriosito, e un po' offeso, diede ordine che il terzo
               giorno lo arrestassero, e fece raddoppiare le guardie allo steccato. Il cavaliere
               venne e ottenne la vittoria finale, andò a inchinarsi alla tribuna reale e quando la
               Principessa tutta ammirata gli buttò il suo fazzoletto ricamato lo prese al volo e
               prese il galoppo per uscire. Le guardie gli si fecero sotto, ma lui con pochi colpi
               di spada si aperse la via e scappò, malgrado che un colpo di lancia gli si fosse
               affondato in una coscia.</p>
            <p>Il Re fece frugare tutta la città, dentro e fuori le case e le locande, e finalmente
               trovarono in quell'alberguccio Menichino, a letto per una ferita alla coscia.
               Dapprima non erano sicuri fosse lui lo sconosciuto, perché non si capiva come un gran
               cavaliere avesse scelto un alloggio così modesto, ma poi videro che la sua ferita era
               fasciata col fazzoletto ricamato della Principessa e non ebbero più dubbi. Condottolo
               dal Re, questi gli chiese di palesare l'esser suo, perché se non v'erano macchie sul
               suo onore sarebbe diventato Principe ed erede del Regno. - Macchie io non ne porto, -
               disse Menichino, - ma non sono cavaliere di nascita, bensì figlio di un mercante di
               Milano. Dai <persName type="hostile" subtype="sovereign" source="#fable62">Principi e Baroni</persName> si levò
               un raschiar di gola, uno stropiccìo di piedi, che aumentò via via che lui raccontava
               la sua storia.</p>
            <p>Quand'ebbe finito, parlò il Re. Disse: - Voi siete non cavaliere ma figlio di
               mercante e ogni vostro bene è frutto di incantesimo. E se l'incantesimo si perde che
               ne sarà di voi e dei vostri averi? E la <persName type="hostile" subtype="lover" source="#fable62"
                  >Principessa</persName>: - Ecco in che rischio lei m'ha messo, signor padre, col suo
               editto di giostra! E i Baroni: - Dovremmo noi accettare per sovrano uno che è nato
               più in basso di noi? E il Re: - Zitti tutti! Cos'è questo brusìo? Non c'è dubbio che
               questo giovane, conforme alla mia parola di Re, ha diritto alla mano di mia figlia e
               al Regno in eredità. Ma se lui si contentasse, visto che nessuno di voi qui
               l'accoglie bene, e ci resta ancora da vedere come la prende il popolo, io gli
               propongo di rinunciare a mia figlia e d'accettare uno scambio di premi. - Faccia
               delle proposte, Maestà, - disse Menichino, - perché se trovo convenienza, io accetto.
               - La mia idea, - disse il Re, - sarebbe di concedervi una pensione di mille lire
               all'anno fino a che campate. - Allora accetto, - disse Menichino, e fu chiamato
               subito un notaio per l'obbligazione. Menichino ripartì tosto per Milano.</p>
            <p>A casa trovò il vecchio mercante ammalato, che di lì a poco rendé l'anima a Dio.
               Restarono i due fratelli con la vecchia madre, e il maggiore era sempre più
               invidioso, tanto più che le ricchezze accumulate erano tante, che non c'era più
               bisogno di bacchetta magica per continuare ad essere ricchi. Così il <persName type="villain" subtype="lover" source="#fable62">fratello maggiore</persName> divisò di far ammazzare
               Menichino e assoldò due sicari. Menichino soleva andare in visita a una villa d'amici
               fuori delle porte di Milano, e i sicari s'appostarono per via. Ma Menichino portava
               la bacchetta sempre con sé e appena fuori porta, la batté per terra. - Comandi! -
               Comando che il cavallo corra quanto il pensiero -. E i <persName type="hostile"
                  subtype="citizen" source="#fable62">sicari</persName> si sentirono passare davanti il cavallo senza
               manco poter dire d'averlo visto. - Lo fermeremo al ritorno, quand'è notte. Ma
               Menichino anche al ritorno correva come il pensiero, e i sicari sentirono solo un
               movimento dell'aria, come un fischio.</p>
            <p>Il fratello aperse loro il portone del palazzo e li condusse alla camera dove
               Menichino dormiva. Ma Menichino che fiutava l'aria d'insidia aveva comandato alla
               bacchetta che il suo uscio non si potesse aprire in nessun modo, e i sicari
               s'affannarono invano a scassinarlo tutta la notte, finché le prime luci dell'alba li
               misero in fuga. Fu allora che Menichino commise un fatale errore. Pensò: "Se continuo
               a uscire con la bacchetta, finisce che mi assaltano a tradimento e me la portano via.
               Meglio che la nasconda in camera". Così fece e uscì a caccia coi suoi amici. Ma il
               fratello, che stava sempre all'erta, gli mise sossopra armadi e cassettoni finché
               trovò quella verga rotta in due pezzi: "Allora è proprio questa! - pensò. - Se no mio
               fratello non l'avrebbe raccattata dal giardino dove l'avevo buttata! Ora non la vedrà
               più". Corse in cucina e la scagliò nella brace. La bacchetta andò subito in cenere, e
               in quello stesso momento, palazzo, denari, cavalli, vestimenti, ogni cosa acquistata
               per sua virtù divenne cenere anch'essa.</p>
            <p>A Menichino che era in mezzo al bosco, si incenerì lo schioppo che aveva in mano, il
               cavallo sotto di sé, i cani che correvano dietro la lepre, e ogni cosa portò via il
               vento. Ed egli capì che tutta la sua ricchezza era perduta per sempre, per sua
               imprudenza, e scoppiò a piangere. Tornare a Milano, ormai era inutile. Pensò meglio
               avviarsi verso la Spagna, dove aveva pur sempre quella pensione di mille lire
               all'anno assegnatagli dal Re. E sospirando si mise in viaggio a piedi. Al traghetto
               di un fiume incontrò un uomo, <persName type="helper" subtype="citizen" source="#fable62">mercante di
                  buoi</persName>. Come s'usa tra viaggiatori, si salutarono e presero a raccontarsi i
               loro casi, traversando in barca e poi accompagnandosi per via. L'uomo, impietosito
               della sfortuna di Menichino, lo invitò a venir con lui portando il bestiame ai
               mercati, secondo le richieste. Menichino s'accordò sul compenso e cominciarono a
               girare per le fiere.</p>
            <p>Già aveva cominciato a raggranellare un nuovo gruzzolo, quando una volta, dormendo in
               una locanda col compagno, venne una banda d'assassini ad assaltarli. Menichino, con
               l'oste ed il mercante di buoi, presero le armi per resistere, ma gli assassini erano
               in tanti e lo sopraffecero e li uccisero. Così ebbero fine le fortune e le sfortune
               di Menichino. Non ebbe migliore fortuna suo fratello. Rimasto povero, tentò invano la
               mercatura, e di malestro in malestro finì a rubare insieme a dei ladri di mestiere.
               Ai ladri si sa, gliene vanno bene nove ma alla decima restano in trappola. Così
               successe a lui: gli sbirri gli fecero la posta e lo presero sul fatto. Finì in
               gattabuia incatenato: e non ne uscì che col prete accanto per raccomandargli l'anima
               prima di morire con la testa sotto la scure del boia.</p>
         </div>
         <div xml:id="fable63">
            <head>Il palazzo delle scimmie<note/></head>
            <span><placeName>Montale Pistoiese</placeName></span>
            <p>Una volta ci fu un <persName type="dispatcher" subtype="sovereign" source="#fable63">Re</persName> che aveva
               due figli gemelli: <persName type="protagonist" subtype="explorer" source="#fable63">Giovanni</persName> e
                  <persName type="protagonist" subtype="explorer" source="#fable63">Antonio</persName>. Siccome non si sapeva
               bene chi dei due fosse nato per primo, e in Corte c'erano pareri contrastanti, il Re
               non sapeva chi di loro far succedere nel regno. E disse: - Per non far torto a
               nessuno, andate per il mondo a cercar moglie, e quella delle vostre spose che mi farà
               il regalo più bello e raro, il suo sposo erediterà la Corona. I gemelli montarono a
               cavallo, e spronarono via uno per una strada uno per l'altra.</p>
            <p>Dopo due giorni, Giovanni arrivò a una gran città. Conobbe la figliola d'un Marchese
               e le disse della questione del regalo. Lei gli diede una scatolina sigillata da
               portare al Re e fecero il fidanzamento ufficiale. Il Re tenne la scatolina senza
               aprirla, aspettando il regalo della sposa d'Antonio. Antonio cavalcava e non
               incontrava mai città. Era in un bosco folto, senza strade, che pareva non avesse mai
               fine e doveva farsi largo tagliando i rami con la spada, quando a un tratto gli
               s'aperse davanti una radura, e in fondo alla radura era un palazzo tutto di marmo,
               con le vetrate risplendenti. Antonio bussò, e chi gli aperse la porta? Una <persName type="helper" subtype="animal" source="#fable63">scimmia</persName>. Era una scimmia in livrea da
               maggiordomo; gli fece un inchino e lo invitò a entrare con un gesto della mano.</p>
            <p>Due altre scimmie lo aiutarono a scender da cavallo, presero il cavallo per la
               briglia e lo condussero alle scuderie. Lui entrò e salì una scala di marmo coperta di
               tappeti, e sulla balaustra c'erano appollaiate tante scimmie, silenziose, che lo
               riverivano. Antonio entrò in una sala dove c'era un tavolo apparecchiato per il gioco
               delle carte. Una scimmia lo invitò a sedere, altre scimmie si sedettero ai lati, e
               Antonio cominciò a giocare a tressette con le scimmie. A una cert'ora gli fecero
               cenno se voleva mangiare. Lo condussero in sala da pranzo, e alla tavola imbandita
               servivano scimmie col grembiule, e i convitati erano tutte scimmie coi cappelli
               piumati. Poi l'accompagnarono con le fiaccole a una camera da letto e lo lasciarono a
               dormire.</p>
            <p>Antonio, sebbene allarmato e stupefatto, era tanto stanco che s'addormentò. Ma sul
               più bello, una voce lo svegliò, nel buio, chiamando: - Antonio! - Chi mi chiama? -
               disse lui, rannicchiandosi nel letto. - Antonio, cosa cercavi venendo fin qua? -
               Cercavo una sposa che facesse al Re un regalo più bello di quella di Giovanni,
               cosicché a me tocchi la Corona. - Se acconsenti a sposare me, Antonio, - disse la
               voce nel buio, - avrai il regalo più bello e la Corona. - Allora sposiamoci, - disse
               Antonio con un fil di voce. - Bene: domani manda una lettera a tuo padre.</p>
            <p>L'indomani Antonio scrisse al padre una lettera, che stava bene e sarebbe tornato con
               la sposa. La diede a una scimmia, che saltando da un albero all'altro arrivò alla
               Città Reale. Il Re, sebbene sorpreso dell'insolito messaggero, fu molto contento
               delle buone notizie e alloggiò la scimmia a Palazzo. La notte dopo, Antonio fu di
               nuovo svegliato da una voce nel buio: - Antonio! Sei sempre del medesimo sentimento?
               E lui: - Sicuro che lo sono! E la voce: - Bene! Domani manda un'altra lettera a tuo
               padre. E l'indomani di nuovo Antonio scrisse al padre che stava bene e mandò la
               lettera con una scimmia. Il Re tenne anche questa scimmia a Palazzo.</p>
            <p>Così ogni notte la voce domandava ad Antonio se non aveva cambiato parere, e gli
               diceva di scrivere a suo padre, e ogni giorno partiva una scimmia con una lettera per
               il Re. Questa storia durò per un mese e la città reale, ormai, era piena di scimmie:
               scimmie sugli alberi, scimmie sui tetti, scimmie sui monumenti. I calzolai battevano
               i chiodi con una scimmia sulla spalla che gli faceva il verso, i chirurghi operavano
               con le scimmie che gli portavano via i coltelli e il filo per ricucire i malati, le
               signore andavano a spasso con una scimmia seduta sull'ombrellino. Il Re non sapeva
               più come fare. Passato un mese, la voce nel buio finalmente disse: - Domani andremo
               assieme dal Re e ci sposeremo.</p>
            <p>La mattina, Antonio scese e alla porta c'era una bellissima carrozza con una scimmia
               cocchiere montata in serpa e due scimmie lacchè aggrappate dietro. E dentro la
               carrozza, su cuscini di velluto, tutta ingioiellata, con una grand'acconciatura di
               piume di struzzo, chi è che c'era? Una <persName type="prize" subtype="animal" source="#fable63">scimmia</persName>. 
               Antonio si sedette al suo fianco e la
               carrozza partì. All'arrivo alla città del Re, la gente fece ala a quella carrozza mai
               vista e tutti stavano sbigottiti dalla meraviglia a vedere il principe Antonio che
               aveva preso in sposa una scimmia. E tutti guardavano il Re che stava ad aspettare il
               figlio sulle scale del Palazzo, per vedere che faccia avrebbe fatto. Il Re non era Re
               per niente: non batté ciglio, come se lo sposare una scimmia fosse la cosa più
               naturale del mondo.</p>
            <p>Disse soltanto: - L'ha scelta, la deve sposare. Parola di Re è parola di Re, - e
               prese dalle mani della scimmia uno scatolino sigillato come quello della cognata. Gli
               scatolini si sarebbero aperti l'indomani, giorno delle nozze. La scimmia fu
               accompagnata nella sua stanza e volle esser lasciata sola. L'indomani Antonio andò a
               prendere la sposa. Entrò e la scimmia era allo specchio che si provava l'abito da
               sposa. Disse: - Guarda se ti piaccio, - e così dicendo si voltò. Antonio restò senza
               parola: da scimmia che era voltandosi s'era trasformata in una <persName type="prize"
                  subtype="lover" source="#fable63">ragazza bella</persName>, bionda, alta e benportante che era un
               piacere a vederla. Si fregò gli occhi, perché non riusciva a crederci, ma lei disse:
               - Sì, sono proprio io la vostra sposa -. E si buttarono l'uno nelle braccia
               dell'altro.</p>
            <p>Fuori del palazzo c'era tutta la folla venuta per vedere il Principe Antonio che
               sposava la scimmia, e quando invece lo videro uscire al braccio d'una così bella
               creatura, restarono a bocca aperta. Più in là lungo la strada facevano ala tutte le
               scimmie, sui rami, sui tetti e sui davanzali. Quando passò la coppia reale ogni
               scimmia fece un giro su se stessa e in quel giro tutte si trasformarono: chi in dama
               col manto e lo strascico, chi in cavaliere col cappello piumato e lo spadino, chi in
               frate, chi in contadino, chi in paggio. E tutti fecero corteo alla coppia che andava
               a unirsi in matrimonio.</p>
            <p>Il Re aprì gli scatolini dei regali. Aprì quello della sposa di Giovanni e c'era
               dentro un uccellino vivo che volava, che era proprio un miracolo potesse esser stato
               chiuso lì tutto quel tempo; l'uccellino aveva nel becco una noce, e dentro alla noce
               c'era un fiocco d'oro. Aperse lo scatolino della moglie di Antonio e c'era un
               uccellino vivo pure lì, e l'uccellino aveva in bocca una lucertola che non si sapeva
               come facesse a starci, e la lucertola aveva in bocca una nocciola che non si sapeva
               come ci entrasse, e aperta la nocciola c'era dentro tutto piegato per bene un tulle
               ricamato di cento braccia.</p>
            <p>Già il Re stava per proclamare suo erede Antonio, e Giovanni aveva già la faccia
               scura, ma la sposa d'Antonio disse: - Antonio non ha bisogno del regno di suo padre,
               perché ha già il regno che gli porto io in dote, e che lui sposandomi ha liberato
               dall'incantesimo che ci aveva fatto scimmie tutti quanti! - E tutto il popolo di
               scimmie tornate esseri umani acclamarono Antonio loro Re. Giovanni ereditò il Regno
               del padre e vissero di pace e d'accordo. Così stettero e godettero / Ed a me nulla mi
               dettero.</p>
         </div>
         <div xml:id="fable64">
            <head>La Rosina nel forno<note/></head>
            <span><placeName>Montale Pistoiese</placeName></span>
            <p> A un <persName type="dispatcher" subtype="caregiver" source="#fable64">pover'uomo</persName> morì la moglie
               giovane e lui restò con una bella bambina di nome Rosina. Ma lui dovendo lavorare non
               poteva badarle, perciò si scelse un'altra donna come seconda sposa, e anche da questa
               seconda ebbe una bambina, chiamata <persName type="villain" subtype="lover" source="#fable64"
                  >Assunta</persName>, che venne su bruttina. Le bambine crebbero assieme, andavano
               assieme a scuola e in giro, e ogni volta l'Assunta tornava a casa piena d'astio. -
               Mamma, - diceva a sua madre, - io con la <persName type="protagonist" subtype="innocent" source="#fable64"
                  >Rosina</persName> non voglio uscire più. La gente che c'incontra fa tanti complimenti
               a lei, dice che è bella che è rosata che è garbata, e a me dice che sono nera come un
               tizzo di carbone. - Che cos'importa, se sei mora? - le rispondeva la madre. - Nasci
               da me che sono un po' scura di carnagione. È quella la tua bellezza. - Pensatela come
               volete, mamma, - replicava l'Assunta. - Io a ogni modo con la Rosina non ci esco più.
               Vedendo sua figlia struggersi per l'invidia, la madre che per lei avrebbe dato gli
               occhi, le disse: - Ma che cosa posso fare? E l'Assunta: - Mandatela a pascolare le
               vacche e datele una libbra di canapa da filare. Se torna alla sera con le vacche
               affamate e senza la canapa filata perbene, picchiatela. Picchia oggi picchia domani,
               diventerà brutta.</p>
            <p>Benché un po' a malincuore, la <persName type="hostile" subtype="caregiver" source="#fable64"
                  >matrigna</persName> si piegò ai capricci della figlia, e chiamata la Rosina le disse:
               - Tu con l'Assunta non occorre che ci vai più. Andrai a badare alle vacche e a fargli
               l'erba, e intanto filerai anche questa libbra di canapa. Se torni a casa la sera
               senza che la canapa sia filata e senza che le vacche siano satolle, ti farò vedere
               io. Patti chiari, amici cari. La Rosina, che non era abituata a sentirsi comandare
               con quel tono, restò ammutolita dallo stupore. Ma poiché la matrigna aveva già preso
               un bastone in mano, non le restò che ubbidire. Andò nei campi con le vacche, con la
               rocca piena di canapa, e per strada ripeteva: - Vacchine mie! Come farò a segarvi
               l'erba, se ho da filare tutta questa roccata di canapa? Qualcuna bisognerà che ci
               rimetta!</p>
            <p>A queste parole <persName type="helper" subtype="animal" source="#fable64">una delle vacche più
                  vecchie</persName> voltò il muso e le disse: - Non sgomentarti, Rosina: tu falciaci
               l'erba e noi ti fileremo e ammatasseremo tutta la canapa. Basta che tu dica:
               Vacchicina, vacchicina, / Con la bocca fila fila, / Con le corna annaspa annaspa, /
               Fammi presto la matassa. Quando la Rosina ritornò, a buio, riportò le vacche nella
               stalla ben pasciute, e in testa aveva un bel fastello d'erba, e sotto il braccio una
               matassa da una libbra di canapa filata. L'Assunta, a quella vista, la rabbia se la
               mangiava viva. Disse alla madre: - Domani mandatela di nuovo con le vacche, ma di
               canapa datele due libbre, e se non la fila tutta, legnate.</p>
            <p>Ma anche stavolta, bastò che la Rosina dicesse: Vacchicina, vacchicina, / Con la
               bocca fila fila, / Con le corna annaspa annaspa, / Fammi presto la matassa, e la sera
               le vacche erano satolle, il fastello dell'erba raccolto e le due libbre di canapa
               filate e ammatassate. - Ma come fai, - le chiese l'Assunta, verde di bile, - a far
               tutte queste cose in una giornata! - Cosa vuoi, - le disse la Rosina, - s'incontrano
               sempre delle buone creature. M'hanno aiutato le mie vacchine. L'Assunta corse subito
               dalla madre: - Mamma, domani la Rosina tenetela in casa a far le faccende, che con le
               vacche ci vado io, e datemi pure la canapa da filare.</p>
            <p>Sua madre l'accontentò e l'Assunta andò con le vacche. Teneva una bacchetta in mano,
               e per farle andar avanti, giù botte sul groppone e sulla coda. Arrivata al prato mise
               la canapa sulle corna delle vacche. E quelle, ferme. - Avanti! Perché non filate! -
               gridava l'Assunta, e giù botte con la sua bacchetta. Le vacche incominciarono a
               rigirare le corna e fecero arruffare tutta la canapa, tanto che diventò un batuffolo
               di stoppa. L'Assunta non si poteva dar pace e un giorno disse alla madre: - Mamma, ho
               voglia di mangiar raperonzoli. Stasera mandate la Rosina a coglierli nel campo di
               quel contadino.</p>
            <p>Sua madre, per contentarla, comandò alla Rosina d'andare a cogliere i raperonzoli da
               quel contadino. - Come? - fa la Rosina. - Volete che vada a rubare? Ma queste son
               cose che io non ho mai fatte. Senza contare che il contadino, se vede qualcuno che
               gli entra nel campo così di notte, mi spara dalla finestra! Era proprio quello che
               sperava l'Assunta; e le disse, perché ora aveva preso a comandarla anche lei: - Sì,
               sì, devi andare, se no sono legnate! Così la Rosina si mise ad andare per la notte, e
               scavalcò la siepe, entrò nel campo del contadino, e invece dei raperonzoli trovò una
               rapa. S'attaccò alla rapa, per sradicarla, e tita tira, finalmente la strappò via, e
               scoperse un nido di rospi che era lì sotto, con cinque rospette piccine piccine. -
               Uh, che carine! - fece e le prese in grembo, facendo loro un mucchio di moine; ma una
               le cascò in terra e si ruppe uno zampino. - Oh scusami, rospicina, non l'ho fatto
               apposta! - disse. Le <persName type="helper" subtype="animal" source="#fable64">quattro rospette</persName> che
               aveva fatto accoccolare in grembo, vedendola così gentile, dissero: - Bella ragazza,
               tu sei gentile, vogliamo ricompensarti. Che tu diventi la più bella del mondo e
               splenda quanto il sole, anche quando è nuvolo. E così sia.</p>
            <p>Ma la <persName type="hostile" subtype="animal" source="#fable64">rospetta azzoppata</persName> brontolò: - Io
               no che non la trovo tanto gentile: a me m'ha azzoppata, poteva star più attenta! Che
               appena vede un raggio di sole si trasformi in una serpe, e non possa mai ritornare
               donna se non entrerà in un forno infuocato. La Rosina tornò a casa mezzo allegra e
               mezzo spaventata; e intorno a lei nella notte ci si vedeva come di giorno, perché la
               sua bellezza mandava una gran luce. La matrigna e la sorellastra quando la videro
               ancora tanto imbellita da splendere come il sole, rimasero a bocca aperta. E lei
               raccontò loro tutto quel che le era successo nel campo dei raperonzoli. - Di tutto
               questo io non ho colpa, - concluse. - Fatemi almeno la carità di non mandarmi al
               sole, se no divento serpe.</p>
            <p>Da allora in poi Rosina non usciva mai di casa quando c'era sole ma solo dopo il
               tramonto, o quando il cielo era nuvoloso. E passava le giornate alla finestra, in
               ombra, lavorando e cantando. Da quella finestra si partiva un gran chiarore, che si
               vedeva tutt'intorno. Un giorno passò per strada il figlio del Re e a quel gran
               chiarore alzò gli occhi e la vide. "Chi può essere una tal bellezza in una
               capannuccia da contadini?" Ed entrò in casa. Così si conobbero, e la Rosina gli
               raccontò tutta la sua storia, e la maledizione che le pesava sul capo. Il figlio del
               Re disse: - A me di quel che potrà succedere non m'importa: voi siete troppo bella
               per stare in questa capannuccia. Ho deliberato che diventiate la mia sposa.
               Intervenne la madre: - Maestà, faccia attenzione, lei si mette in un impiccio.
               Rifletta un po' sul fatto che la prima volta che la tocca un raggio di sole, diventa
               serpe. - Questi non sono affari vostri, - disse il figlio del Re. - Mi pare che voi a
               questa ragazza le vogliate male. Ma io vi comando di mandarmela a palazzo: io farò
               venire una carrozza tutta chiusa perché per la strada non la tocchi il sole. Per voi,
               d'ora in avanti i quattrini non vi mancheranno certo. Arrivederci e siamo intesi.</p>
            <p>La matrigna e l'Assunta, a denti stretti, non potendo disubbidire al figlio del Re,
               si misero a fare con mal garbo i preparativi per la partenza di Rosina. Finalmente
               arrivò la carrozza, una di quelle carrozze all'antica, tutte chiuse, con solo un
               occhio in cima, e con dietro un cacciatore tutto in fronzoli, con le penne sul
               cappello e la spada penzoloni. La Rosina entrò in carrozza e la matrigna montò con
               lei per tenerle compagnia. Ma prima di salire, aveva preso da parte il cacciatore e
               gli aveva detto: - Galantuomo, se volete dieci paoli di mancia, aprite l'occhio della
               carrozza quando ci batte sopra il sole. - Sissignora, - aveva risposto il <persName type="hostile" subtype="citizen" source="#fable64">cacciatore</persName>, - come lei comanda. La
               carrozza correva correva, e quando fu mezzogiorno e il sole ci batteva sopra a picco,
               il cacciatore spalancò l'occhio e un raggio picchiò sulla testa della Rosina, che
               subito si trasfigurò in una serpe e fuggì via fischiando per il bosco.</p>
            <p>Il <persName type="prize" subtype="lover" source="#fable64">figlio del Re</persName> quando aperse la carrozza
               e non trovò Rosina, e seppe quel che era successo, sgomento e lacrimante stava per
               ammazzare la matrigna. Ma poi, gli dissero e gli ripeterono che il destino della
               Rosina era quello, e che se non succedeva questa volta sarebbe successa un'altra; e
               lui finì per rabbonirsi, pur rimanendo tutto triste e sconsolato. Intanto i cuochi
               avevano già tutta la roba nei forni e sui fornelli e sugli spiedi per il banchetto di
               nozze, e gli invitati erano già tutti a tavola. Saputo che la sposa era scomparsa,
               nondimeno pensarono: "Visto che ci siamo, il banchetto facciamolo lo stesso!" E i
               cuochi ebbero ordine di scaldare il forno.</p>
            <p>Un cuoco stava mettendo dentro al forno acceso un fastello di stipa che gli avevano
               portato allora allora dal bosco, quando vide che nel fastello c'era rimpiattata una
               serpe. Non fece in tempo a levarla, perché il fastello aveva già preso fuoco. Lui
               continuava a guardare nella bocca del forno per vedere la serpe, ed ecco che dalle
               fiamme salta fuori una ragazza senza vesti, fresca come una rosa, splendente più del
               fuoco e del sole. Il cuoco restò come di sasso, poi cominciò a gridare: - Correte!
               Correte! M'è apparsa una fanciulla nel forno! A quel grido, il figlio del Re si
               precipitò nella cucina, e dietro di lui tutta la Corte. Riconobbe Rosina, la prese
               tra le sue braccia, e così si fecero le nozze e Rosina visse da allora felice e
               contenta e senza più dispetti da nessuno.</p>
         </div>
         <div xml:id="fable65">
            <head>L'uva salamanna <note/></head>
            <span><placeName>Montale Pistoiese</placeName></span>
            <p>Ci fu una volta un <persName type="dispatcher" subtype="sovereign" source="#fable65">Re</persName> che aveva
               una figlia: unica, di gran bellezza, e da marito. Un Re suo confinante aveva tre
               figli giovanotti e si innamorarono tutti e tre di questa <persName type="prize" source="#fable65"
                  >Principessa</persName>. Il padre della Principessa disse: - Per me siete tutti e tre
               uguali e non posso far preferenze per l'uno o per l'altro. Ma non vorrei nascessero
               contrasti tra voi. Fate così: andatevene in viaggio per il mondo, e quello che di voi
               di qui a sei mesi tornerà col regalo più bello, lo sceglierò per mio genero. I tre
               fratelli partirono, e in un punto in cui la strada maestra si spartiva in tre diverse
               vie, presero ognuno per una via.</p>
            <p>Il <persName type="protagonist" subtype="explorer" source="#fable65">fratello maggiore</persName> passò tre
               mesi, quattro, cinque e ancora non aveva trovato una cosa che meritasse d'essere
               portata in regalo. Una mattina del sesto mese, era in una lontana città, quando sotto
               la finestra dell'albergo sentì una voce: - Tappeti! Tappeti fini! - S'affacciò e il
               tappetaio gli chiese: - Lo vuol comprare un bel tappeto? Lui disse: - Proprio i
               tappeti mi mancano! Nel mio palazzo c'è pieno di tappeti anche in cucina. E il
               tappetaio: - Ma un tappeto con la virtù di questo, certo non ce l'ha. - E quale
               sarebbe, questa virtù? - È un tappeto, - disse il <persName type="helper"
                  subtype="citizen" source="#fable65">tappetaio</persName>, - che quando ci si mette sopra i piedi, fa
               cento miglia al giorno. Il Principe schioccò forte le dita: - Ecco il regalo che fa
               per me! Quanto ne volete, galantuomo? - Cento scudi tondi, né uno di più né uno di
               meno, - disse il tappetaio. - Affare fatto, - disse il Principe, e gli contò i cento
               scudi.</p>
            <p>Appena mise i piedi sul tappeto, il tappeto valicò monti e valli e arrivò all'osteria
               dov'egli aveva combinato di trovarsi coi fratelli alla fine dei sei mesi. Gli altri
               non erano ancora arrivati. Anche il <persName type="protagonist" subtype="explorer" source="#fable65"
                  >fratello mezzano</persName> fino agli ultimi giorni aveva girato da ogni parte senza
               trovare un regalo che gli andasse. Ed ecco che incontrò un <persName type="helper"
                  subtype="citizen" source="#fable65">merciaio ambulante</persName> che gridava: - Cannocchiali!
               Cannocchiali perfetti! Signorino, le piace un cannocchiale? - Che me ne faccio? -
               disse il Principe. - A casa mia c'è pieno di cannocchiali, tutti delle fabbriche
               migliori. - Scommettiamo, che cannocchiali con le virtù di questi, non ne ha mai
               visti? - disse il cannocchialaio. - Che virtù? - Questi cannocchiali vedono lontano
               anche cento miglia, e non solo all'aperto, ma anche attraverso i muri. Esclamò il
               Principe: - Allora è proprio quello che fa al caso mio! Quanto vi do? - Cento scudi
               tondi. - Ecco cento scudi, datemene uno, - e appena ebbe il cannocchiale, fece
               ritorno all'osteria. Vi trovò il fratello maggiore, e insieme aspettarono il più
               piccolo dei tre.</p>
            <p>Il più piccolo dei tre, fino al giorno prima dello spirare dei sei mesi, non aveva
               trovato il regalo e ormai disperava di trovarlo, quando già sulla via del ritorno,
               trovò un fruttivendolo, che gridava: - Uva salamanna! Chi ne vuole? Compratela, l'uva
               salamanna! Il <persName type="protagonist" subtype="explorer" source="#fable65">Principe</persName>, che non
               aveva mai sentito nominare l'uva salamanna perché al suo paese non cresceva, domandò:
               - Com'è quest'uva che vendete? - Si chiama salamanna, - disse il <persName type="helper"
                  subtype="citizen" source="#fable65">fruttivendolo</persName>. - È l'uva più squisita che ci sia, e
               questa per di più ha una virtù speciale. - E in che consiste questa virtù? - A
               metterne un chicco in bocca a una persona in fin di vita, la si fa tornare subito in
               salute. - Ma no? - fece il Principe. - Allora io la compro subito. A quanto la
               vendete? - Eh, va a chicchi. Le farò cento scudi tondi per chicco, perché è lei.
               Trecento scudi in tasca aveva il Principe, e tre chicchi soli di uva salamanna poté
               comprare. Li mise in una scatolina ben conservati con la bambagia e andò a
               raggiungere i fratelli.</p>
            <p>Quando furono tutti e tre assieme all'osteria, si domandarono l'un l'altro cosa
               avevano comperato. - Io? Uh, un tappetino... - fece il maggiore. - Be', io un
               cannocchialetto... - fece il mezzano. - Un po' di frutta e nient'altro, - disse il
               terzo. - Chissà cosa succede adesso a casa nostra? E al palazzo della Principessa? -
               disse uno di loro. E il mezzano, così, facendo finta di niente puntò il cannocchiale
               verso la capitale del loro Regno. Tutto era come al solito. Poi puntò il cannocchiale
               verso il Regno confinante, dov'era il palazzo della loro innamorata, e diede un
               grido. - Che c'è? - dissero i fratelli. - Sapete cosa vedo? - disse il fratello. - Al
               palazzo della nostra innamorata, c'è un viavai di carrozze, gente che piange e si
               strappa i capelli. E dentro... Dentro vedo un medico, un prete con la stola, al
               capezzale d'un letto, sì, il letto della Principessa, distesa e pallida come una
               morta. Presto, fratelli, corriamo, se vogliamo arrivare ancora in tempo... Sta
               morendo! - Come facciamo? C'è più di cinquanta miglia! - Non sgomentatevi, - disse il
               fratello maggiore, - arriveremo in tempo. Presto: montate tutti sul mio tappeto.</p>
            <p>E il tappeto volò fino alla camera della Principessa, entrò dalla finestra e si posò
               ai piedi del letto come uno scendiletto qualsiasi, coi tre fratelli sopra. Il
               fratello più piccolo aveva già tolto dalla bambagia i tre chicchi d'uva salamanna, e
               ne mise uno tra le pallide labbra della Principessa. Ella inghiottì e immediatamente
               aperse gli occhi, e subito il Principe le mise un altro chicco tra le labbra, che
               tutt'a un tratto presero colore. Le fece ancora inghiottire il terzo chicco, ed essa
               respirò e alzò le braccia: era guarita. S'alzò sul letto e chiese le sue vesti più
               belle alle cameriere. In mezzo all'allegria generale, il fratello più piccolo disse:
               - Allora la vittoria è mia e la Principessa è la mia sposa. Senza l'uva salamanna, a
               quest'ora era già morta.</p>
            <p>- No, fratello, - protestò il mezzano, - se io non avevo il cannocchiale e non vi
               dicevo che la Principessa era in fin di vita, i tuoi chicchi non servivano a niente.
               Perciò la Principessa me la sposo io. - Mi dispiace fratello, - interloquì il
               maggiore. - La Principessa è mia e nessuno può togliermela. Le vostre ragioni sono
               nulla in confronto del mio tappeto, perché per arrivare qua in tempo, solo il mio
               tappeto poteva servire, e non il vostro cannocchiale o la vostra uva salamanna. Così
               la lite che il Re voleva evitare scoppiò più aspra di prima, e il Re per farla
               finita, decise di sposare la figlia a un quarto pretendente, che era venuto a mani
               vuote.</p>
         </div>
         <div xml:id="fable66">
            <head>Il palazzo incantato<note/></head>
            <span><placeName>Montale Pistoiese</placeName></span>
            <p>Un <persName type="helper" subtype="caregiver" source="#fable66">Re</persName> dei tempi antichi aveva un
               figlio chiamato <persName type="protagonist" subtype="sage" source="#fable66">Fiordinando</persName> che non si
               levava mai d'in sui libri. Leggeva, sempre chiuso nella sua stanza, chiudeva il libro
               e guardava dalla finestra il giardino e le foreste, e riprincipiava a leggere e a
               pensare. Dalla sua camera non usciva che per colazione o per pranzo; di rado lo si
               vedeva far due passi nel giardino. Un giorno, il cacciatore del Re, giovane svelto,
               che era stato bambino con il Principe, disse al Re: - Mi permette, Maestà, d'andare a
               far visita a Fiordinando? È tanto tempo che non lo vedo! Disse il Re: - Va' pure. La
               tua visita servirà di svago a quel mio bravo figlio. Andò dunque il <persName type="helper" subtype="explorer" source="#fable66">cacciatore</persName> nella camera di Fiordinando,
               che gli chiese: - Che mestiere fai tu, a Corte, con codesti scarponi? Rispose il
               giovane: - Sono il cacciatore del Re, - e gli descrisse la varietà della selvaggina,
               le astuzie degli uccelli e delle lepri e le località della foresta. A Fiordinando
               s'accese la fantasia. - Senti, - disse al giovane, - voglio provare anch'io a
               cacciare. Tu non dir nulla a mio padre, che io non paia messo su da te; gli chiederò
               io se mi lascia venire un mattino con te. - Sempre al suo comando, - disse il
               giovane.</p>
            <p>Il giorno dopo a colazione Fiordinando disse al Re: - Ho letto ieri un libro che
               parla di caccia, e m'è tanto piaciuto che non vedo l'ora di far la prova anch'io. Me
               lo permette? - La caccia è uno spasso pieno di pericoli, - rispose il Re, - per chi
               non v'è avvezzo. Pure, non voglio che tu rinunci a una cosa che ti piace. Ti darò per
               compagno il mio cacciatore, che sa il mestiere come nessun altro. Non t'allontanare
               mai da lui. E la mattina al levar del sole, Fiordinando e il cacciatore montarono a
               cavallo con l'arma a tracolla, e via nel bosco. Il cacciatore ogni uccello o lepre
               che vedeva tirava e li stendeva morti; Fiordinando s'industriava a stargli dietro e a
               tirare lui pure, ma non pigliava mai nulla. Passò il giorno e il cacciatore aveva un
               carniere così pieno che non ce la faceva più a reggerlo, e Fiordinando non aveva
               buttato giù neanche una piuma.</p>
            <p>Venne sera: e lì tra il chiaro e il buio, Fiordinando vide un leprottino acquattarsi
               in un cespuglio, e fece per tirargli; ma era tanto piccolo e spaurito, che pensò di
               poterlo acchiappare con le mani. Corse al cespuglio ma proprio in quel momento il
               leprotto schizzò via; e Fiordinando dietro. Ogni volta che gli era sopra, il leprotto
               scappava lontano, e poi si sarebbe detto si fermasse ad aspettarlo, per scappare
               ancora via di nuovo. Ora Fiordinando s'era tanto allontanato dal cacciatore, che non
               avrebbe più saputo ritrovar la strada. Lanciò un grido di richiamo, poi un altro, e
               un altro ancora: nessuno gli rispose. Era buio. Il leprotto era sparito.</p>
            <p>Fiordinando scese di sella, stanco morto, e si sedette a piè d'un albero, col cuore
               in pena. Ed ecco che di tra gli alberi, nel buio, gli sembrò di vedere un luccichio.
               Prese il cavallo per la briglia e si addentrò nel folto. In mezzo al bosco s'apriva
               un grande prato, e in fondo al prato era un ricchissimo palazzo. Il portone era
               aperto e Fiordinando chiese: - Ehi, di casa! - Nessuno rispondeva, neanche l'eco.
               Entrò. C'era una sala, il caminetto acceso, vino e bicchieri. Fiordinando sedette a
               riposarsi e scaldarsi e bere un po' di vino. Poi s'alzò, e passò in una sala, con una
               tavola imbandita per due persone. Posate, piatti e bicchieri erano d'oro e d'argento;
               le tende, la tovaglia e i tovaglioli erano tutta seta trapuntata di perle e diamanti;
               e dal soffitto penzolavano lampadari d'oro massiccio grandi come corbe. Visto che non
               c'era nessuno e che aveva una gran fame, Fiordinando si sedette.</p>
            <p>Aveva appena portato alla bocca la prima cucchiaiata, quando sentì un fruscìo di
               vestiti giù per la scala, si voltò e vide entrare una Regina con un seguito di <persName type="helper" subtype="?" source="#fable66">dodici damigelle</persName>. La <persName type="prize"
                  subtype="lover" source="#fable66">Regina </persName>era giovane e bellissima nella persona, ma il viso
               l'aveva nascosto da un gran velo: non parlò e pure le dodici damigelle restarono
               mute. Così silenziosa, la Regina si sedette di fronte a Fiordinando, e le damigelle
               servivano e mescevano, zitte. Il pranzo si svolse così in silenzio e la Regina si
               portava i cibi alla bocca sotto quel fitto velo. Finito che ebbero, la Regina s'alzò
               e le damigelle la riaccompagnarono via su per la scala. Fiordinando s'alzò lui pure e
               riprese a girare il palazzo.</p>
            <p>C'era una camera principesca con un letto pronto pel riposo, e Fiordinando si spogliò
               e si gettò tra le coltri. Dietro al baldacchino c'era una porticina segreta: s'aperse
               ed entrò la Regina sempre zitta e velata, con le dodici damigelle dietro. Fiordinando
               con un gomito puntato al capezzale, stava a vedere a bocca aperta. Le damigelle
               spogliarono la Regina lasciandole soltanto il velo in capo, la posero a giacere a
               fianco di Fiordinando e se n'andarono. Adesso Fiordinando s'aspettava che dicesse
               qualcosa o si scoprisse: invece era già caduta addormentata. Lui stette un po' a
               guardare il velo che s'alzava e s'abbassava al suo respiro, ci pensò un po' su, e si
               buttò a dormire anche lui.</p>
            <p> All'alba tornarono le damigelle, rivestirono la Regina e la ricondussero via.
               Fiordinando s'alzò anche lui, fece una buona colazione che trovò già apparecchiata e
               poi scese nelle stalle. C'era il suo cavallo che mangiava biada; Fiordinando montò in
               sella e galoppò nel bosco: per tutto il giorno cercò di ritrovare una strada che lo
               riportasse a casa o una traccia del suo compagno cacciatore, ma si perdette ancora, e
               quando venne buio, gli riapparvero il prato ed il palazzo. Entrò, e gli successero di
               nuovo tutte le cose della prima sera: ma l'indomani, mentre galoppava di nuovo nel
               bosco, s'imbatté nel cacciatore che da tre giorni stava cercandolo, e insieme
               tornarono in città. Alle domande del cacciatore, Fiordinando abborracciò una storia
               di lunghi contrattempi, ma non rivelò la sua avventura.</p>
            <p>Tornato alla Reggia, Fiordinando non si mostrava più quello di prima. Il suo sguardo
               non riusciva a fermarsi sulle pagine dei libri e correva fuori della finestra, verso
               il bosco. A vederlo così imbronciato, uggito e appassionato, la <persName type="helper"
                  subtype="sage" source="#fable66">madre</persName> cominciò a metterglisi intorno senza dargli tregua,
               per sapere il segreto che covava. Una domanda oggi, una preghiera domani, finalmente
               Fiordinando le raccontò da cima a fondo quel che gli era successo nel bosco, e le
               disse chiaro e tondo che era innamorato di quella bella Regina e che non sapeva come
               fare ad averla in sposa, dato che lei non parlava e non mostrava neanche il viso.</p>
            <p>E la madre: - Adesso ti dico io come devi fare. Va' a cena con lei ancora una volta,
               e quando siete a tavola fa' in modo di farle cadere una posata in terra. Appena lei
               si china a raccattarla, tu tirale via il velo dal capo. Sta' sicuro che qualcosa
               dirà. Fiordinando, appena sentito quel consiglio, sellò il cavallo e corse a gran
               carriera al palazzo nel bosco, dove fu ricevuto come al solito. A cena, con un gomito
               fece cadere una forchetta della Regina; lei si chinò e lui le strappò il velo. A
               quell'atto la Regina s'alzò, bella come un raggio di luna e infiammata come una vampa
               di sole. - Malaccorto giovane! - gridò. - Tu m'hai tradita. Se potevo dormire
               un'altra notte al tuo fianco senza parlare e senza scoprirmi, ero libera
               dall'incantesimo e tu saresti stato il mio sposo. Ora dovrò andarmene a
                  <span><placeName>Parigi</placeName></span> per otto giorni e di lì a
                  <span><placeName>Pietroburgo</placeName></span> dove sarò messa in palio ad una giostra, e
               chissamai a chi toccherò. Addio! E sappi che io sono la Regina del Portogallo!</p>
            <p>In quel momento sparirono, lei e tutto il palazzo, e Fiordinando si trovò solo
               abbandonato nel folto della macchia, e gli ci volle del bello e del buono per
               scoprire la strada di casa. Ma una volta a casa, non stette a perder tempo: riempì
               una borsa di quattrini, prese con sé il fido cacciatore e partì a cavallo per Parigi.
               Galoppa galoppa, stanco morto, non smontò di sella finché non giunse ad un albergo di
               quella famosa città. Non stette nemmeno tanto a riposare, perché voleva sapere se
               davvero la Regina del Portogallo fosse lì a Parigi. E cominciò a lavorarsi l'oste: -
               Non ci sono novità da queste parti? Rispose l'oste: - No che non ce ne sono. Che
               novità vuol che ci siano?</p>
            <p>E Fiordinando: - Le novità sono di tante specie. Guerre, feste, personaggi di nome
               che passano. - Ah! - esclamò l'<persName type="helper" subtype="citizen" source="#fable66">oste</persName>. -
               Allora una novità c'è. Da cinque giorni è venuta a Parigi la Regina del Portogallo, e
               fra tre se ne riparte per Pietroburgo. È una signora molto bella e molto istruita: si
               diverte a visitare le cose rare, e ogni pomeriggio passeggia con dodici damigelle qui
               vicino, fuori porta. - E la si può vedere? - chiese Fiordinando. E l'oste: - E come
               no? Quando lei cammina in pubblico, ognuno che passa può vederla. - Bene bene, -
               disse Fiordinando, - intanto preparateci da desinare e una bottiglia di vino nero.
               Ora bisogna sapere che quest'oste aveva una figliola, che rifiutava tutti i
               pretendenti, perché non trovava mai nessuno che le piacesse. Appena aveva visto
               Fiordinando smontare da cavallo, questa <persName type="hostile" subtype="lover" source="#fable66"
                  >ragazza</persName> si disse che o avrebbe sposato questo o non si sarebbe sposata
               mai. E andò subito da suo padre, a dirgli che s'era innamorata e che trovasse il modo
               di sposarla a quel forestiero. Così l'oste domandò a Fiordinando: - Io spero che si
               troverà bene a Parigi e che sia tanto fortunato di trovare qui una bella sposa. Disse
               Fiordinando: - La mia sposa è la più bella Regina del mondo e io la sto inseguendo
               per tutta la terra.</p>
            <p>La figlia dell'oste, che stava ad ascoltare dietro la porta, fu presa da una gran
               rabbia, e quando il padre la mandò in cantina a prendere il vino, ficcò una manciata
               d'oppio nella bottiglia. Quando Fiordinando e il cacciatore andarono fuor di porta ad
               aspettare il passaggio della Regina del Portogallo, furono colti da un sonno tanto
               greve, che s'addormentarono sull'erba come sassi. Di lì a poco, la Regina passò,
               riconobbe Fiordinando, si chinò su di lui, lo chiamò, lo carezzò, lo scosse, lo voltò
               e rivoltò, ma non ci fu verso di svegliarlo. Allora si sfilò dal dito un anello di
               diamante e glielo posò in fronte.</p>
            <p>Bisogna sapere che lì vicino in una grotta ci abitava un <persName type="helper"
                  subtype="sage" source="#fable66">eremita</persName>, che tra gli alberi era stato a spiare tutta la
               scena. Appena la Regina fu andata via, l'eremita uscì pian piano, prese l'anello
               dalla fronte di Fiordinando e tornò nella sua tana. Quando Fiordinando si svegliò,
               era già buio, e ci mise un bel po' per ricordarsi dove si trovava. Svegliò a scossoni
               il cacciatore, e insieme diedero la colpa al vino nero troppo gagliardo, e si
               rammaricarono di non aver potuto incontrare la Regina.</p>
            <p>Il secondo giorno dissero all'oste: - Dateci vino bianco, mi raccomando, che non sarà
               tanto forte -. Ma la figlia alloppiò anche il vino bianco e i due tornarono a russare
               in mezzo al prato. La Regina del Portogallo, disperata, non riuscendo a destare
               Fiordinando, gli mise sulla fronte una ciocca di capelli e fuggì via. L'eremita sbucò
               fuori dagli alberi, prese la ciocca, e quando Fiordinando e il cacciatore si
               svegliarono a tarda notte non seppero nulla di quel che era successo. Di questo sonno
               che lo pigliava ogni pomeriggio, Fiordinando cominciava a sospettare.</p>
            <p>Ormai era l'ultimo giorno, prima che la Regina partisse per Pietroburgo, e voleva
               vederla a tutti i costi. Così ordinò all'oste di non portargli più vino: ma la figlia
               alloppiò il brodo della minestra. E, arrivati al prato, Fiordinando si sentiva già
               pesar la testa. Allora tirò fuor di tasca due pistole e le mostrò al cacciatore. - Tu
               mi sei fedele, lo so, - gli disse, - ma ti prometto che se stavolta non riesci a star
               sveglio e a tenermi sveglio, queste sono per te. Te le scarico nel cervello, sta'
               sicuro. Detto questo, si sdraiò lungo disteso e cominciò a russare. Il cacciatore,
               per tenersi desto, cominciò a darsi pizzicotti, ma tra un pizzicotto e l'altro
               chiudeva gli occhi e i pizzicotti si facevano sempre più radi, finché non cominciò a
               russare pure lui.</p>
            <p> Arrivò la Regina: con urli, abbracci, schiaffi in viso, baci e scossoni, cercava di
               svegliare Fiordinando. E vedendo che non ci riusciva, prese a piangere così forte che
               invece di lagrime le scesero per le gote due gocciole di sangue. Con il fazzoletto si
               asciugò il sangue dalle gote e mise il fazzoletto sul viso di Fiordinando. Poi
               rimontò in carrozza difilato fino a Pietroburgo. Intanto l'eremita uscì dalla grotta,
               prese il fazzoletto e restò a guardare attento quel che succedeva.</p>
            <p>Quando, a notte, Fiordinando si svegliò, la rabbia d'aver perso quest'ultima
               occasione fu tanta, che tirò fuori le pistole e già stava per mantenere la sua
               promessa di scaricarle in testa al cacciatore ancora addormentato, quando l'eremita
               lo fermò afferrandolo per i polsi e disse: - Quel disgraziato non ci ha colpa. La
               colpa è della figlia dell'oste, che ha oppiato il vino nero, il vino bianco e il
               brodo. - E perché mai? - disse Fiordinando. - E voi come lo sapete? - È innamorata di
               lei e le ha dato l'oppio. Io so tutto perché, di tra gli alberi, sto a guardare ogni
               cosa che succede. Sono tre giorni che di qui passa la Regina del Portogallo e voleva
               destarla e le ha lasciato in fronte un diamante, una ciocca di capelli e un
               fazzoletto bagnato di lagrime di sangue. - E dov'è tutto questo? Disse l'eremita: -
               Ho preso tutto io per custodirlo, perché intorno c'è pieno di ladri che l'avrebbero
               rubato senza che lei ne sapesse mai nulla. Prenda qui: tenga queste cose da conto,
               perché se lei agisce con senso ne avrà la sua fortuna. - E come, dunque? E l'eremita:
               - La Regina del Portogallo è andata a Pietroburgo dove sarà giocata in giostra. Ora,
               il cavaliere che giostrerà con quest'anello, questa ciocca e questo fazzoletto in
               cima alla lancia sarà invincibile e sposerà la Regina.</p>
            <p>Fiordinando non se lo fece dire due volte. Corse per le poste da Parigi a
               Pietroburgo, e gli riuscì d'arrivare in tempo a mettersi in nota tra i giostratori,
               ma sotto falso nome. Da tutte le parti del mondo erano arrivati a Pietroburgo
               guerrieri famosi, con gran traini e servitori, e armi luccicanti come la sfera del
               sole. In mezzo alla città era stato tirato su un recinto coi palchi intorno, e lì
               bisognava combattere a cavallo per guadagnarsi la Regina del Portogallo.</p>
            <p>Fiordinando, a visiera calata, vinse il primo giorno col diamante in cima alla
               lancia: vinse il secondo giorno colla ciocca dei capelli; vinse il terzo con il
               fazzoletto: e i cavalli e i cavalieri cascavano in terra come pipistrelli finché non
               ne restò in piedi nessuno. Fu proclamato vittorioso e sposo della Regina; solo allora
               aperse l'elmo. La Regina lo riconobbe e dalla contentezza si rovesciò sulla poltrona
               svenuta. Si fece un grande sposalizio, e Fiordinando mandò a chiamare suo padre e sua
               madre che già lo piangevano per morto. Presentò loro la sposa, e disse: - Questa è la
               lepretta che ho inseguita, questa è la donna velata, questa è la Regina del
               Portogallo che ho liberato da un terribile incantesimo.</p>
         </div>
         <div xml:id="fable67">
            <head>Testa di Bufala<note/></head>
            <span><placeName>Montale Pistoiese</placeName></span>
            <p>Un <persName type="dispatcher" subtype="citizen" source="#fable67">contadino</persName> nel campo s'arrovellava
               a zappare la sua grama terra, quando diede col ferro in qualcosa di duro. Scalzò
               adagio dai lati e venne fuori una <persName type="helper" subtype="object" source="#fable67">testa di
                  bufala</persName>, grande il doppio di tutte le teste di tutte le bufale, con le corna
               ritte, il pelo lucido e gli occhi aperti, che pareva viva. E non pareva soltanto:
               difatti, mentre il contadino, a quella brutta vista, faceva per vibrarle addosso una
               zappata, la testa parlò e disse: - Fermati, non m'ammazzare. Io sarò la fortuna d'una
               delle tue figlie. Mettimi da parte.</p>
            <p>Il contadino, fiutando l'incantesimo, prese con riguardo la testa, la mise da una
               parte del campo, e la coperse con la sua giubba. E quando la sua figlia maggiore
               venne a portargli una focaccia per colazione, le disse: - Guarda che c'è sotto la mia
               giubba. La ragazza alzò la giubba e lanciò un urlo: - Oh! che brutto mostro! - e
               scappò via a casa sempre urlando. La mamma, a vederla tornare così impaurita, pensò
               fosse successo qualcosa al suo uomo, e disse alla figlia mezzana: - Va' tu dal babbo
               e senti se ha bisogno di qualcosa. Anche a lei il contadino comandò di guardare sotto
               la giubba, e anche lei fuggì come il vento gridando: - Oh! Che grugno spaventoso!</p>
            <p>Allora la <persName type="dispatcher" subtype="caregiver" source="#fable67">mamma</persName>chiamò la più
               piccola, che era anche la più svelta e coraggiosa, e mandò lei sul campo. La bambina,
               quando il padre le disse d'alzar la giubba, ubbidì, e si mise a sorridere, e a
               carezzare con la mano la testa di bufala. - Oh, che bella testina! Che belle cornine!
               Che bei baffetti! Babbo, dove l'avete trovata questa bella testa di bufala? La testa
               di bufala a quelle carezze si alzò a muso all'aria mugolando dalla gioia, e disse: -
               Ci verresti a stare con me, bella bambina? E la bambina: - Se il babbo mi dà il
               permesso, io per me ci vengo subito.</p>
            <p>Il contadino non seppe dir di no. La testa di bufala si mise a camminare facendo
               capriole sulle corna, e la <persName type="protagonist" subtype="innocent" source="#fable67">bambina</persName>
               le andava dietro saltando e battendo le mani. In mezzo a un bosco, c'era una botola
               in un prato, la testa di bufala l'aperse con un corno, e sprofondò giù a balzelloni.
               Dal fondo la bambina sentì la sua voce che diceva: - Levati gli zoccoli e scendi
               anche tu. Bada di far piano, perché la scala è di vetro -. La bambina scese la scala
               di vetro e si trovò in un salone principesco; la testa di bufala era lì su una
               poltrona.</p>
            <p>In quella casa sotterranea la bambina si trovava molto bene. La testa di bufala le
               insegnava lavori d'ogni sorta, a tener pulite le stanze, a far da cucina, a stirare,
               meglio d'una mamma vera e propria; e la sua scolara veniva su brava in ogni cosa,
               anche a leggere e a scrivere, e cresceva a vista d'occhio, sicché presto si fece una
               gran bella ragazza, e s'era affezionata tanto alla testa di bufala che la chiamava
               "mamma". Dopo un po' d'anni che era in quella buca, la <persName type="protagonist"
                  subtype="innocent" sameAs="bambina" source="#fable67">ragazza</persName> cominciò a dire: - Mamma,
               mandatemi un momento su nel prato, a prendere un po' d'aria. Testa di Bufala pareva
               contrariata, ma la ragazza insistette e allora le diede una veste d'argento, una
               seggiolina, e le permise di sedersi sul prato a far la calza.</p>
            <p>Mentre faceva la calza in mezzo al prato, passò un cacciatore che aveva perso la
               strada e la vide. Era il figlio del Re di quei paesi. Attaccò discorso e ci mise poco
               a innamorarsene. - Bella ragazza, - le disse, - voi mi piacete troppo in tutti i
               modi, e se non dite di no, io a voi vi sposo. Rispose la ragazza: - Io per me di no
               non lo dico, ma prima voglio sentire la mia mamma -. S'allontanò e scese giù per la
               scaletta di vetro della botola. Testa di Bufala non disse di no: - Fa' pure quel che
               più ti piace; e se vuoi lasciarmi, lasciami. Ricordati però di non essere ingrata.
               Tutto quel che hai avuto lo devi a me, anche se hai subito trovato un figlio di Re
               per sposo.</p>
            <p>Il figlio del Re promise di tornare di lì a otto giorni, a prendere la sposa con le
               dame e i cavalieri e le carrozze reali, e la sposa intanto preparò il corredo con
               l'aiuto di Testa di Bufala, ed era proprio un corredo da regina. - Ricordati, - le
               diceva Testa di Bufala, - quando starai per lasciare questa casa; sta' attenta a non
               dimenticare nulla. Se dimenticherai qualcosa, ti potrà succedere una gran disgrazia.
               Ma quando venne il figlio del Re col suo corteo, tanta fu l'ansia e la furia della
               sposa, che non solo dimenticò di prender con sé il pettine, ma anche di salutare
               Testa di Bufala, e corse via senza nemmeno richiudere la botola.</p>
            <p>Il corteo s'era già molto allontanato, quando a un tratto la sposa si batté la fronte
               con la palma. - Torniamo indietro, torniamo indietro, Maestà! Ho dimenticato il
               pettine. Disse il figlio del Re: - Hai paura di non trovare pettini nel mio palazzo?
               O che le botteghe della città ne siano rimaste senza? Ma lei, col pianto nella voce,
               gli rispose: - Ho paura che mi succeda qualche disgrazia, perché la mia mamma m'ha
               detto che non dovevo dimenticar nulla a casa, se non volevo capitare male. La
               supplico, Maestà, torniamo -. E il Principe fece voltare i cavalli e tornarono nel
               bosco.</p>
            <p>La botola era sempre aperta; la sposa corse giù e si mise a cercare il pettine. - Oh,
               eri andata via? - chiese Testa di Bufala. - Sì, mamma, - rispose lei, - e nella
               fretta m'ero scordata del pettine, ed ora non mi riesce di trovarlo. - Il pettine, ti
               eri dimenticata, eh? - disse Testa di Bufala. - Solo il pettine? Cercatelo da te. La
               sposa, tutta affannata, aperse un cassetto del comò e ci cacciò la testa per frugarci
               dentro. Quando si rialzò, si vide nello specchio e diede un grido. La testa le s'era
               trasformata in una gran testa di bufala. - Mamma! Mamma! - gridò. - Ohimè che
               disgrazia! Correte, salvatemi!</p>
            <p>Disse Testa di Bufala: - Io non posso. Questo è il premio che ti aspetta per la tua
               riconoscenza. Te n'eri andata senza nemmeno dirmi addio. - E cosa dirà il mio sposo,
               adesso? - Dovrà tenerti come sei. Ormai ha promesso di sposarti. Insomma, la ragazza
               non poté far altro che avvolgersi intorno alla testa un fitto velo e così presentarsi
               al <persName type="prize" subtype="lover" source="#fable67">Principe</persName>. - Come mai ti sei imbacuccata
               in questo modo? - lui le chiese. E la ragazza rispose che le era venuta una gran
               flussione agli occhi.</p>
            <p>A Corte, la madre del Principe e tutte le gran dame aspettavano, curiose di vedere
               questa gran bellezza. Ma lei, col pretesto della flussione, arrivò col velo e non si
               fece vedere da nessuno. Venne il momento che restò sola col Principe e dovette alzare
               il velo; e figuratevi com'egli rimase, al vedere che la sua sposa era diventata un
               mostro! Si mise le mani sugli occhi e non la volle più vedere. Dapprima pensò
               d'ordinare un rogo e bruciarla; ma si consigliò con sua madre, che lo persuase a
               chiudere quella creatura nelle soffitte del palazzo. Così fece, e a Corte sparse la
               voce che la teneva rinchiusa per gelosia. Solo sua madre conosceva il suo segreto, e
               a vederlo sempre più malinconico, ci pativa. Un giorno gli disse: - Figlio mio,
               quella testa di bufala bisognerà pur mandarla via, e pensare a sceglierti una sposa
               come si deve. E lui: - Come faccio a mandarla via, se le ho dato la mia parola di
               sposarla?</p>
            <p>- Il modo c'è, stammi a sentire, - disse sua madre. - Ci sono a Corte due belle
               damigelle che non sognano altro che di farsi sposare da te! Facciamo una gara tra
               loro due e la testa di bufala. Che in capo a otto giorni ognuna fili una libbra di
               lino; quella che l'avrà filato meglio, prendila per sposa. Il Principe seguì il
               consiglio. Le damigelle si misero a filare la loro libbra di lino con grande
               diligenza, chiuse ognuna in una stanza. La povera sposa invece non concludeva nulla,
               non sapeva che piangere sulla sua mala sorte. Il sabato sera si calò con una fune giù
               dalla soffitta e corse nel bosco, fino alla botola di Testa di Bufala. - Mamma,
               mamma, - le disse, - aiutatemi in qualche modo, levatemi da queste pene, voi che
               potete. M'avete ridotta così, da fortunata che m'avevate fatta con la vostra bontà, e
               ora sono la più sfortunata di tutte le donne!</p>
            <p>Rispose Testa di Bufala: - E ti pare una colpa da nulla, l'ingratitudine? Aiutarti
               non posso. Solo posso darti questa noce. Domani porgila al figlio del Re e digli che
               ne mangi il gheriglio, in cambio della libbra di lino che t'ha dato da filare. La
               domenica le damigelle presentarono al giudizio della Regina il loro lino filato filo
               a filo, e la Regina disse: - Eh! non c'è male. Ma c'è pure qualche difetto: non è
               tutto ben uniforme. Vediamo ora il lavoro di quest'altra. La sposa presentò la noce.
               - Mi vuoi anche canzonare? - disse il figlio del Re. Ma aperse la noce e dentro ci
               trovò una matassa di lino da una libbra, filato alla perfezione, che non se n'era mai
               visto l'uguale.</p>
            <p>Disse però la <persName type="hostile" subtype="caregiver" source="#fable67">Regina</persName>: - Il lino, sì,
               è bello, non si può negare. Però non vorrai mica tenerti per sposa un mostro per via
               d'una libbra di lino? Bisogna fare un'altra prova. Ora daremo a queste dame una
               camicia di tela da cucire, e chi la cuce meglio entro otto giorni, quella sarà la tua
               sposa. Ecco le donne daccapo chiuse in camera e accanite sul lavoro: un puntino per
               volta, minuto per minuto le damigelle; mentre la sposa invece, sempre a piangere, e
               senza nemmeno toccare la tela. Il sabato sera, ridiscende con la fune e torna da
               Testa di Bufala. - Mamma, aiutatemi! Perdonatemi per quel che ho mancato. Avete perso
               davvero tutto l'amore per vostra figlia? - Non sai che piangere e lamentarti, - dice
               Testa di Bufala. - Non ho mica colpa io se ti trovi così. Non t'ho avvertita forse a
               suo tempo? Tutto quel che posso fare eccolo qui. Tieni questa nocciola, dàlla al
               figlio del Re: che la schiacci e se la mangi, e se non è contento, la sputi.</p>
            <p>Quando il figlio del Re schiacciò la nocciola, uscì fuori una camicia tutta ricamata
               in oro, con certi puntini così sottili e fitti che non c'erano occhi che li potessero
               scoprire. La Regina disse: - Allora, facciamo la prova decisiva. Tra otto giorni si
               darà un gran ballo. Comanda a queste tre dame che cerchino di farsi belle, e chi sarà
               la più bella, quella sia la tua sposa. Le due damigelle, appena furono nelle loro
               stanze, cominciarono ad arrabattarsi per diventare le più belle; e lì a strofinarsi
               con acque odorose, rossetto sulle gote, pettinature d'ogni sorta, vestiti provati e
               riprovati, e non dormivano più, e se lo specchio si potesse consumare, a quest'ora
               non ne sarebbe rimasto neanche un briciolino. La sposa, cosa volete che facesse, con
               quella testaccia di bufala sul collo? Passò la settimana a piangere, e il sabato sera
               tornò alla botola nel bosco.</p>
            <p>- Sei qui daccapo a frignare? - disse Testa di Bufala. - Mamma, che volete che
               faccia, ora? Se non mi perdonate, ormai col mio sposo non c'è più rimedio. - Hai quel
               che hai voluto. Te ne andasti via come un cane, dopo il bene che ti avevo fatto! -
               Non fu malanimo, mamma, che volete? Ero così allegra, spensierata, non avevo testa a
               nulla. - E adesso, se tu dovessi andar via come quel giorno, cosa faresti? - Oh,
               mamma! Vi saluterei e bacerei e abbraccerei, e non mi dimenticherei nulla, e
               chiuderei la botola per benino. - Andiamo, allora: ti perdono, - disse Testa di
               Bufala, - cerca pure il tuo pettine.</p>
            <p>La sposa andò al comò, aperse il suo cassetto, ci frugò dentro e trovò il pettine.
               Alzandosi, quale fu la sua meraviglia vedendo nello specchio la sua testa di prima,
               ma il doppio più bella e più splendente. Saltando e gridando dall'allegria, corse da
               Testa di Bufala, l'abbracciò e baciò, le fece mille carezze e ringraziamenti.</p>
            <p>Alla domenica nella Sala Reale c'era radunata tutta la Corte col Re e la Regina
               seduti nel trono lassù in aria, e il loro figlio ai piedi dei gradini. Ecco che
               vengono innanzi le tre donne, coperte d'un fitto velo da capo a piedi. Il Principe
               alza il velo alla prima, e dice: - Ché! È tutta imbottita di stracci! S'avanza la
               seconda e il Principe alza il velo: - Ché! È tutta nastri e tinture! - Il velo della
               sua sposa non osava alzarlo, ma quando l'alzò restò di stucco. - Eccola mia moglie!
               Eccola come la trovai seduta a far la calza in mezzo al bosco. È ancor più bella
               d'allora! Cara madre, la scelta l'ho fatta: la mia sposa è quella che m'incanta con
               le sue bellezze e buone grazie. La prese per mano e la mise a sedere accanto a sé sul
               trono, e tutta la Corte l'acclamò Regina. Da quel giorno se ne stettero insieme
               trionfanti, e camparono felici come pasque.</p>
         </div>
         <div xml:id="fable68">
            <head>Il figliolo del Re di Portogallo <note/></head>
            <span><placeName>Montale Pistoiese</placeName></span>
            <p>Il Re di Portogallo aveva un figlio a nome <persName type="protagonist" subtype="lover" source="#fable68"
                  >Pietro</persName> e questo Pietro non vedeva l'ora di prendere moglie, ma una moglie
               a modo suo non la trovava. Un giorno, tornando dalla caccia, Pietro vede, sulla porta
               d'una bottega di ciabattino, una bellissima ragazza, di capigliatura folta e d'oro,
               occhi neri brillanti e come lagrimosi dentro, cera rosata come buccia di mela. "È
               bella da poter essere mia sposa", dice Pietro tra sé. Giunge al palazzo, posa lo
               schioppo in un canto e si riveste da par suo; poi torna fuori. "Comunque sia, voglio
               andare a discorrere un po' con lei, - rimuginava tra sé. - Peccato che sia solo la
               figlia d'un ciabattino!" Così arrivò alla bottega, si mise a chiacchierare con la
               ragazza e s'accorse che non solo era bella ma educata proprio ammodo: insomma se ne
               innamorò a morte. Le dice: - Mi vuoi tu per sposo?</p>
            <p>- Che? - lei ride. - Ma che le pare? Lei è figliolo del Re e io son figlia d'un
               povero ciabattino. Non c'è paragone. Dice Pietro: - Non scherzo. Non m'importa
               niente. Se tu mi vuoi, ti sposo. Per farla corta, si promisero di sposarsi, e Pietro
               tutto contento tornò al palazzo, perché s'era fatta ora di pranzo. A tavola, lasciò
               passare la minestra, lasciò passare la pietanza, e quando furono alla frutta, disse:
               - Signor padre, mi son deciso a prender moglie, e l'ho trovata. Il <persName type="hostile" subtype="sovereign" source="#fable68">Re</persName>, a sentire la notizia, dapprima fu
               tutto contento, ma quando seppe chi era: - Che? la figlia d'un ciabattino? - esclamò.
               - Questa non è donna da Re. Che direbbe la nobiltà, che direbbe il popolo tutto a
               vedere una ciabattina sul trono di Portogallo? No davvero, un matrimonio così non si
               può fare.</p>
            <p>- Signor padre, - disse allora Pietro, - mi dispiace che lei non sia contento, ma io
               ho promesso alla <persName type="prize" subtype="lover" source="#fable68">ragazza</persName>, ed è la mia
               parola di Re che io le ho dato. Dunque lei vede bene che bisogna che la sposi. -
               Quand'è così, - disse il Re, tutto sconsolato, - mantieni pure la parola. Ma fuori di
               questo palazzo e di questo regno. Qui non vi ci voglio né te né lei. Lo sposalizio fu
               fatto pochi giorni dopo, ma senza sciali, e gli sposi con una cameriera montarono in
               carrozza, e se n'andarono per le poste, sulla strada di Parigi. Quando fu notte,
               Pietro, la sposa e la cameriera, stanchi morti di quel viaggio, s'addormentarono in
               carrozza, mentre i vetturini continuavano a far correre i cavalli.</p>
            <p>Era così buio che, arrivati a un bivio, i vetturini si sbagliarono, invece di
               pigliare dritta voltarono a manca, e c'era una macchia folta, e perdettero la via. A
               un tratto, sbuca fuori un branco di bestie feroci, s'avventano sui cavalli e i
               vetturini e li divorano, svelte come fulmini. A quel fracasso, Pietro si sveglia e
               chiama i vetturini. Nessuno gli risponde. Per forza: erano morti! Smonta, e lì per
               terra non ritrova altro che gli stivali di quegli sventurati, e gli zoccoli dei
               cavalli. Impaurite, anche le donne scesero di carrozza, e tutti insieme, di corsa,
               cercarono di trarsi fuori di quella macchia, finché, raggiunto un luogo aperto, si
               gettarono in terra trafelati. Pietro con delle frasche tirò su un capanno, e ci si
               misero a riposare il resto della notte, mezzo morti dalla paura e dal correre.</p>
            <p>All'alba, Pietro s'alzò per primo e uscì dal capanno. Più in là, lontano, vide una
               fonte. Pigliò lo schioppo, che non se ne separava mai, e s'avviò alla fonte per
               lavarsi. Alla fonte, si tolse il cappello d'in capo e ci posò sopra un anello col
               brillante che teneva al dito, per esser più libero nel viso e nelle mani. Ma mentre
               si risciacqua, appare un uccellino, vola fin lì, becca l'anello, e poi si posa sopra
               un albero. Pietro abbranca lo schioppo e corre per tirargli; ma l'uccellino, appena
               Pietro puntava, via!, era già su un altro albero più in là. E il figlio del Re,
               dietro. Così, d'albero in albero, Pietro passò tutto il giorno a correre, senza che
               gli riuscisse di tirargli. Venne la notte e finalmente l'uccellino si fermò; ma c'era
               buio, l'uccellino s'era appollaiato tra il fogliame: chi lo vedeva più? A Pietro
               rincresceva di perdere il suo anello; così si mise a dormire sotto l'albero con
               l'idea di sparare all'uccellino appena si levasse il primo sole. Difatti, prima
               dell'alba era già col fucile puntato sul fogliame: ma l'uccellino era più furbo di
               lui e gli scappò daccapo. Quello volando e lui correndo andarono lontano, e c'era un
               muraglione alto alto; l'uccello passò al di là e scomparve dalla vista.</p>
            <p>Era un muraglione senza porte né finestre. Pietro prese a seguirlo torno torno, ma
               andava avanti così chissà per quanto in mezzo al bosco. C'era un albero però tanto
               alto da sporgere un ramo di là del muraglione; e Pietro s'arrampicò su in cima e
               guardò. Il muraglione rinserrava un bel giardino, e l'uccellino era laggiù, sui
               prati, che beccava tranquillo. Pietro con l'aiuto del ramo si lasciò scivolare giù
               sulla cresta del muro e poi saltò in terra senza farsi male. Pian piano, con lo
               schioppo puntato, s'accostò all'uccellino. Ma ancora una volta quello scappò via,
               sorvolando il muraglione e risparì nel bosco. Pietro ora era prigioniero del
               giardino: cercò di uscire in ogni modo, d'arrampicarsi al muraglione, ma non c'era
               verso.</p>
            <p>Nel bel mezzo degli sforzi di Pietro ecco che comparve un <persName type="dispatcher"
                  subtype="magician" source="#fable68">Mago</persName>. Aveva gli occhi che schizzavano fuoco; urlava: -
               Birbone! Ladro! Ti ho colto finalmente! Ora so chi spilucca le piante del giardino!
               Dice Pietro: - Nossignore, guardate che c'è uno sbaglio. Sono entrato qui per questo
               e per quest'altro, e non ho avuto neanche l'idea di guastarvi o di rubarvi qualcosa.
               Ma il Mago non sentiva ragione e gli tralucevano gli occhi dalla rabbia: lo voleva
               morto a tutti i costi. Pietro, perso per perso, si buttò in ginocchio e cominciò a
               supplicarlo che non l'ammazzasse, e gli fece per filo e per segno il racconto dei
               suoi casi. Disse il Mago: - Bene, bene! Se dici la verità si vedrà col tempo.
               Intanto, vieni con me nel mio palazzo. Vanno al palazzo e c'è la Maga moglie di quel
               Mago. Domanda: - Che c'è di nuovo, marito? Dice il Mago: - Ho trovato questo giovane
               che ci spiluccava il nostro bel giardino. Che cosa ne facciamo?</p>
            <p>La <persName type="helper" subtype="magician" source="#fable68">Maga</persName>, sentita tutta la storia,
               disse: - Be', se ciò che ha raccontato è vero, bisogna averne compassione. Mettiamolo
               alla prova, marito, se è bugiardo o no, e se è buono a far qualcosa o è buono a
               nulla. Dopo provato, delibereremo quel che dobbiamo farne. Così Pietro venne messo a
               far da giardiniere e da ortolano, e lavorava la terra in quel gran recinto, e con
               prudenza cercava di contentare i due Maghi mostrandosi ubbidiente in ogni cosa, e
               teneva il coltivo tutto ben ravviato, tanto che Mago e Maga erano allegri e quasi
               quasi gli veniva l'idea d'essersi fatti un figlio.</p>
            <p>Passati che furono parecchi mesi, un giorno il Mago disse a Pietro: - Di', Pietro,
               ora devi vangarmi questo campicello qui, perché lo voglio seminare a modo mio -.
               Pietro si mette a vangare, e mentre dava giù di schiena, cosa vede?: l'uccellino
               dell'anello che volava fin nel lavorato e ci razzolava con le sue zampette. Pietro
               non ci stette tanto a pensare su: corse a prendere lo schioppo, s'appostò, tirò e
               stavolta lo stese giù ammazzato. Gli tastò il gozzo e sentì con le dita che c'era
               sempre dentro l'anello. Alla botta, era accorso il Mago. - Che è successo? Che è
               successo? - grida. E Pietro: - Eccovi, zio, - perché lui adesso, il Mago lo chiamava
               zio, - la prova manifesta che son galantuomo e vi raccontavo il vero, quand'entrai
               per la prima volta nel vostro bellissimo giardino. Che vi dicevo dell'uccellino e
               dell'anello? Ecco che ho sparato all'uccellino e l'anello ce l'ha ancora dentro al
               gozzo. Dice il Mago: - Vuol dire che tu puoi considerarti come il mio vero figliolo,
               padrone di tutto quel che c'è qui quanto son padrone io.</p>
            <p>E così Pietro visse là come figliolo del Mago e della Maga, ma a starsene sempre
               rinserrato dentro quel giardino non era felice e sempre faceva capire che non voleva
               altro che partirsene. Il Mago, che gli voleva davvero bene come a un figlio, visto
               che la sua idea era quella, gli disse: - Senti, uscire di qui non si può senza gran
               rischio, perché intorno c'è pieno d'animali feroci e non so proprio come tu abbia
               fatto ad arrivare da noi senza essere mangiato. Però, se aspetti il giorno che ci
               sarà tempesta in mare, vedrai che l'acqua arriva sino alla cresta del muraglione, e
               vengono i bastimenti, e li legano a quelle guglie lassù in cima. Se hai pazienza
               d'aspettare, potrai partirtene con uno di quei bastimenti.</p>
            <p>Di mesi ne passarono parecchi, prima che il Mago dicesse finalmente: - Domani c'è
               tempesta in mare, Pietro. Se sei sempre della stessa idea preparati dunque alla
               partenza. A me rincresce, ma fa' pure il piacer tuo. Prima però vai nella stanza del
               tesoro e prendi quattrini a tuo piacimento. Pietro non se lo fece dire due volte;
               scese nel tesoro e si riempì le tasche di belle monete. L'indomani, alzandosi, vide
               che il Mago aveva detto il vero: c'era il mare che toccava la cresta del muraglione e
               i bastimenti erano legati ai merli.</p>
            <p>Pietro andò da uno dei bastimenti e domandò: -Capitano, per dove? E il capitano: -
               Vado al porto di Spagna. - Bene! - disse Pietro, - al porto di Spagna andrò anch'io
               se m'imbarcate. Disse addio al Mago e alla Maga, li ringraziò del buon cuore che gli
               avevano dimostrato, salì sul bastimento e in pochi giorni fu al porto di Spagna, e lì
               scese ad un albergo. Cosa fosse venuto a fare nel porto di Spagna non lo sapeva
               neanche lui. Così chiese al cameriere dell'albergo: - Non ci sarebbe modo di trovare
               un impiego qui in città? - Perché no? - gli rispose quello. - C'è un uomo che fa
               proprio il mestiere di cercaimpieghi e capita qui ogni mattina. Quando quell'uomo
               venne, Pietro gli si presentò e lui gli disse: - Se vi garba, il Governatore sta
               cercando proprio un cameriere.</p>
            <p>Pietro disse che gli garbava, l'uomo lo condusse dal Governatore e Pietro divenne il
               suo cameriere di fiducia. Tutti i giorni andava ad accompagnare a scuola i figlioli
               del padrone. Ora, il padrone usava dare ai ragazzi una tascata di soldini, perché
               s'abituassero a far l'elemosina per via: a chiunque chiedesse loro qualcosa per amor
               di Dio, davano un soldino. Pietro, che aveva di suo tutti quei quattrini del Mago, a
               ognuno cui i ragazzi davano il soldino, lui regalava un paolo. Subito si sparse la
               notizia in città, e il popolo cominciò a mormorare contro il Governatore e a dire: -
               Sarebbe meglio che fosse Governatore il cameriere, al posto di quell'avaraccio -.
               Insomma, ne nacque un gran tumulto: corsero sotto le finestre del Governatore a
               vociare: - Abbasso! Abbasso il Governatore! Vogliamo Pietro il cameriere per nostro
               Governatore! Ma Pietro s'affacciò alla finestra e fece cenno con la mano che stessero
               buoni, e a quel cenno la gente si calmò e andò via.</p>
            <p>Bisogna sapere che il <persName type="dispatcher" subtype="sovereign" source="#fable68">Governatore</persName>
               aveva anche una figlia grande da marito, la quale s'era innamorata di Pietro. Quando
               ella vide che il popolo lo voleva al posto di suo padre, tanto disse e tanto fece che
               il Governatore fu obbligato a concederglielo in sposo. Intanto Pietro seguitava le
               sue elemosine, solo che ora invece di un paolo a testa ne dava due. Ne nacque un
               tumulto più grosso del primo, e il Governatore pensò meglio di ritirarsi in una sua
               villa fuori di città. Al suo posto ci andò Pietro; e governava così bene che non
               c'era chi non fosse contento.</p>
            <p>Facciamo un passo indietro e torniamo alla moglie e alla cameriera che Pietro aveva
               lasciato in quel capanno di frasche, quando l'uccellino gli aveva portato via
               l'anello. Non vedendo più Pietro, le due donne lo cercarono per quanto poterono e
               così andarono cercando per città e paesi. Dopo molti mesi, cammina cammina,
               arrivarono anche loro al porto di Spagna. Presero alloggio in un albergo, e da un
               parrucchiere si fecero tagliare i capelli corti, e da un sarto si fecero fare dei
               vestiti da uomo, e chiesero al cameriere se c'era da trovare impiego in qualche casa.
               Il cameriere disse: - C'è un uomo apposta che cerca i servitori per gli altri. Fra
               poco deve venire qui; parlatene con lui.</p>
            <p>L'uomo venne, parlò con le due donne e disse: - Giust'appunto manca il cuoco e il
               cameriere al nostro Governatore nuovo. Io vi ci metto tutt'e due. Fecero i patti, e
               la figlia del ciabattino prese il posto del cuoco e la sua cameriera quello del
               cameriere. Ma era passato tanto tempo e Pietro non riconobbe loro né loro riconobbero
               Pietro. Dopo un po' venne un giorno in cui Pietro disse alla moglie, la figliola del
               Governatore: - Oggi non vengo a casa a desinare, m'hanno invitato fuori certi
               signori, così ti lascio sola.</p>
            <p>- Fa' pure come più ti piace, - gli rispose la moglie. - Per non annoiarmi sola in
               casa, andrò alla villa di mio babbo per tenergli un po' di compagnia. Anzi ci rimarrò
               un po' di giorni -. E così fecero, ognuno per il suo verso. Nel palazzo erano rimasti
               il cuoco e il cameriere, ossia quelle due donne travestite. Dice il cuoco: - Voglio
               pulire per bene la cucina ora che i padroni non ci sono. Tienimi tu quest'anello che
               mi diede il mio sposo quando ci fidanzammo, perché non voglio che si sciupi. Il
               cameriere prese l'anello e se lo mise al dito per non perderlo; poi andò a rifare la
               camera dei padroni, e lì, per non rischiare di graffiarlo, se lo tolse e lo posò sul
               cassettone. Ma finite le faccende dimenticò di riprenderlo.</p>
            <p>La sera torna Pietro, cena tutt'allegro e poi va a letto. Al mattino, appena sveglio,
               vede l'anello che luccica sul cassettone. "Di chi è quest'anello?" fa tra sé, e lo
               rigira tra le mani; gli pare proprio d'averlo digià visto. Suona il campanello e
               domanda al cameriere chi è che ha messo lì quell'anello. - Oh, mi perdoni, signor
               padrone, - risponde il cameriere, - la colpa è tutta mia. L'ho lasciato io l'anello
               per dimenticanza. Ma non è mio; è del cuoco. - Chiama il cuoco, allora, - fa Pietro,
               e anche il cuoco viene su. Per non farla lunga, tra domande, risposte, spiegazioni,
               finirono per riconoscersi tutti. Ma se le donne erano allegre, Pietro non lo era
               altrettanto, perché pensava all'altra moglie che aveva preso lì in Ispagna, e non
               sapeva come uscire da quest'imbroglio. Quando la figlia del Governatore tornò dalla
               campagna, Pietro si fece animo e le raccontò le sue avventure, e come la sua prima
               moglie si ritrovasse lì al palazzo. - Dimmi tu adesso come si rimedia, - concluse, -
               perché io proprio non lo so.</p>
            <p>La sua seconda <persName type="villain" subtype="lover" source="#fable68">moglie</persName>, come niente fosse,
               dice: - Oh, se non è che per questo! Credi che io sia gelosa? Anche se tu invece di
               una moglie ne hai due, che fa? I Turchi ne hanno anche una dozzina! A Pietro non gli
               sembrò vero. Potersene star con due mogli, e tutte pane e cacio tra loro! Venuta la
               sera, dice Pietro: - Allora, chi sta con me stanotte? E la figlia del Governatore: -
               Stasera è troppo giusto che tocchi alla tua prima moglie, dopo tanto tempo. Così
               Pietro andò a dormire con la prima moglie. Ma non era passata un'ora, che s'aperse la
               porta, e la figlia del Governatore si presentò con due pistole in mano. Una
               pistolettata in capo a Pietro, una pistolettata in capo a sua moglie, e così si
               vendicò quella donna gelosa e traditrice.</p>
            <p>Al rumore, tutti nel palazzo si svegliarono, corsero a vedere in camera di Pietro ed
               ebbero davanti quella vista. Subito le guardie arrestarono la figlia del Governatore,
               che l'indomani fu condotta in piazza, in mezzo al popolo sollevato, fu legata a una
               catasta di legna, vestita d'una camicia di pece e bruciata viva per il delitto che
               aveva commesso.</p>
         </div>
         <div xml:id="fable69">
            <head>Fanta-Ghirò, persona bella<note/></head>
            <span><placeName>Montale Pistoiese</placeName></span>
            <p> Ai tempi antichi visse un Re che figli maschi non ne aveva, ma solo tre belle
               ragazze: la prima si chiamava <persName type="helper" subtype="sovereign" source="#fable69"
               >Carolina</persName>, la seconda <persName type="helper" subtype="sovereign" source="#fable69">Assuntina</persName>
               e la terza le dicevano <persName type="protagonist" subtype="hero" source="#fable69">Fanta-Ghirò</persName>
               persona bella perché era la più bella di tutte. Era un <persName type="hostile"
                  subtype="sovereign" source="#fable69">Re</persName> sempre malato e ombroso, che viveva tutto il giorno
               chiuso in stanza. Aveva tre sedie: una celeste, una nera e una rossa, e le figlie,
               andando a salutarlo la mattina, guardavano subito la sedia su cui s'era messo. Se era
               su quella celeste, voleva dire allegria; su quella nera, morte; su quella rossa,
               guerra. Un giorno le ragazze trovarono il padre seduto sulla sedia rossa. Disse la
               maggiore: - Signor padre! Che avviene? Rispose il Re: - Ho ricevuto ora una lettera
               dal Re nostro confinante che mi intima la guerra. Ma io, malaticcio qual sono, non so
               come fare perché l'esercito non ho chi me lo comandi. Un buon generale, in quattro e
               quattr'otto, dove me lo trovo? - Se lei me lo permette, - dice la figlia maggiore, -
               il generale sarò io. Comandare i soldati, si figuri: crede che non sia capace? -
               Macché! Non sono affari da donne! - disse il Re. - E lei mi provi! - insisté la
               maggiore. - Provare, proviamo pure, - disse il Re, - ma sia ben chiaro che se per
               strada ti metti a parlare di cose da donne, torni a casa difilato.</p>
            <p>S'accordarono, e il Re comandò il suo fido scudiero Tonino di montare a cavallo e
               accompagnare la Principessa alla guerra, ma la prima volta che rammentasse cose da
               donne, la riportasse subito a palazzo. Così la Principessa e lo scudiero cavalcarono
               verso la guerra, e dietro veniva tutto l'esercito. Avevano già compiuto un lungo
               tratto, quando si trovarono a traversare un canneto. La Principessa esclama: - Oh,
               che belle canne! Se le avessimo a casa, quante belle rocche per filare ne faremmo! -
               Alto là, Principessa! - gridò Tonino. - Ho l'ordine di ricondurvi a palazzo. Avete
               parlato di cose da donne! - Voltarono i cavalli, e tutto l'esercito fece
               dietro-front.</p>
            <p>Allora si presentò al Re la seconda. - Maestà, andrò io a comandare la battaglia. -
               Agli stessi patti di tua sorella? - Agli stessi patti. Così partirono a cavallo, lei
               con lo scudiero alle calcagna, e dietro tutto l'esercito. Galoppa, galoppa, passarono
               il canneto e la Principessa stette zitta. Passarono attraverso una palaia e la
               Principessa disse: - Guarda, Tonino, che bei pali dritti e sottili! Se li avessimo a
               casa, ne faremmo chissà quanti fusi. - Alto là, Principessa! - gridò <persName type="helper" subtype="citizen" source="#fable69">Tonino</persName> lo scudiero fermando il cavallo. -
               Si ritorna a casa! Avete ricordato cose da donne! E tutto l'esercito, armi e bagagli,
               riprese la via della città.</p>
            <p>Il Re non sapeva più dove sbattere il capo, quand'ecco gli si presenta Fanta-Ghirò. -
               No, no, - lui le dice. - Tu sei troppo bambina! Non ci sono riuscite le tue sorelle,
               come vuoi che mi fidi di te? - A provarmi che male c'è, babbo? - disse la ragazza. -
               Vedrete che non vi farò sfigurare! Provatemi. Così fu stabilito che partisse
               Fanta-Ghirò. La ragazza si vestì da guerriero, con l'elmo, l'armatura, la spada, e
               due pistole, e partì con Tonino lo scudiero che galoppava al fianco. Passarono il
               canneto e Fanta-Ghirò zitta, passarono la palaia e Fanta-Ghirò sempre zitta. Così
               arrivarono al confine. - Prima di cominciare la battaglia, - disse Fanta-Ghirò, -
               voglio avere un abboccamento con il Re nemico.</p>
            <p>Il <persName type="prize" subtype="?" source="#fable69">Re nemico</persName> era un bel giovanotto; appena vide
               Fanta-Ghirò gli venne il sospetto che fosse una ragazza e non un generale, e la
               invitò al suo palazzo per mettersi ben d'accordo sulle ragioni della guerra prima di
               cominciare a battagliarsi. Arrivarono al palazzo di questo Re, e lui subito corse da
               sua madre. - Mamma, mamma, - le disse, - sapessi! Ho qui con me il generale che
               comanda l'esercito contrario, ma lo vedessi! Fanta-Ghirò, persona bella, / Ha gli
               occhi neri e dolce la favella, / O mamma mia, mi pare una donzella.</p>
            <p>Disse la <persName type="helper" subtype="sage" source="#fable69">madre</persName>: - Portalo nella sala
               d'armi. Se è una donna non gliene importerà nulla delle armi e non gli darà neanche
               un'occhiata. Il Re condusse Fanta-Ghirò nella sala d'armi. Fanta-Ghirò cominciò a
               staccare le spade appese al muro, a guardare come s'impugnavano, e a sollevarle per
               sentire il peso; poi passò agli schioppi e alle pistole e li apriva, guardava come si
               caricavano. Il Re tornò di corsa da sua madre: - Mamma, il generale brancica le armi
               come un uomo. Ma io più lo guardo più resto della mia idea. Fanta-Ghirò, persona
               bella, / Ha gli occhi neri e dolce la favella, / O mamma mia, mi pare una
               donzella.</p>
            <p>La madre disse: - Portalo in giardino. Se è donna, coglierà una rosa o una viola e se
               la metterà al petto; se è uomo, sceglierà il gelsomino catalogno, l'annuserà, e poi
               lo metterà all'orecchio. E il Re andò a passeggio con Fanta-Ghirò nel giardino. Lei
               avanzò una mano verso il gelsomino catalogno, strappò un fiore, l'annusò, e poi lo
               mise dietro l'orecchio. Il Re tornò da sua madre in grande affanno: - Ha fatto come
               un uomo, ma io resto della mia idea. Fanta-Ghirò, persona bella, / Ha gli occhi neri
               e dolce la favella, / O mamma mia, mi pare una donzella.</p>
            <p>La madre capì che il figlio era innamorato cotto e gli disse: - Invita il generale a
               desinare. Se per tagliare il pane l'appoggia sul petto è una donna, se invece lo
               taglia tenendolo per aria è certo un uomo e tu ti sei preso tanta passione per
               niente. Ma anche questa prova andò male, Fanta-Ghirò tagliò il pane come un uomo. Il
               Re però continuava a ripetere alla madre: Fanta-Ghirò, persona bella, / Ha gli occhi
               neri e dolce la favella, / O mamma mia, mi pare una donzella.</p>
            <p>- E allora fai l'ultima prova, - gli disse la madre. - Invita il generale a fare il
               bagno con te nella peschiera in giardino. Se è donna, rifiuterà di sicuro. Lui fece
               l'invito e Fanta-Ghirò disse: - Sì, sì, con piacere, ma domattina -. E preso da parte
               Tonino lo scudiero, gli disse: - Allontanati dal palazzo e domattina arriva con in
               mano una lettera coi bolli di mio padre. E nella lettera ci dev'essere scritto: "Caro
               Fanta-Ghirò, sto male, in fin di vita e ti voglio vedere prima di morire".</p>
            <p>L'indomani andarono alla peschiera, il Re si spogliò e si tuffò per primo e invitò
               Fanta-Ghirò a far lo stesso. - Sono sudato, - disse Fanta-Ghirò, - aspetta ancora un
               momentino, - e tendeva l'orecchio se sentiva il cavallo dello scudiero. Il Re
               insisteva che si spogliasse. E Fanta-Ghirò: - Non so cos'è. Mi sento certi brividi
               giù per la schiena... Mi pare un segno cattivo, ci saranno disgrazie per aria... -
               Macché disgrazie! - faceva il Re in acqua. - Spogliatevi e buttatevi giù che si sta
               così bene! Che disgrazie volete che ci siano? In quella si sente uno zoccolio di
               cavalli, arriva lo scudiero e dà a Fanta-Ghirò una lettera coi bolli reali.
               Fanta-Ghirò si fece pallida: - Mi rincresce, Maestà, ma ci sono delle cattive nuove.
               Lo dicevo io, che quei brividi erano un brutto segno! Mio padre sta per morire e mi
               vuole rivedere. Bisogna che parta immantinente. Non ci resta che far la pace e se c'è
               ancora qualche questione in sospeso, venite a trovarmi nel mio regno. Addio. Il bagno
               lo farò un'altra volta, - e partì.</p>
            <p>Il Re rimase solo e nudo nella peschiera. L'acqua era fredda e lui disperato:
               Fanta-Ghirò era donna, ne era sicuro, ma partiva senza che lui se ne fosse sincerato.
               Prima di partire Fanta-Ghirò era passata nella sua stanza a prendere le robe. E sul
               letto lasciò un foglio, con su scritto: Donna è venuta e donna se ne va / Ma
               riconosciuta il Re non l'ha. Quando il Re trovò il foglio rimase lì come un allocco,
               a mezzo tra il dispetto e l'allegrezza. Corse da sua madre: - Mamma! Mamma! L'avevo
               indovinato! Era una donna! - E senza lasciare il tempo alla madre di rispondere,
               saltò in carrozza, e via a tutta carriera, sulle tracce di Fanta-Ghirò.</p>
            <p>Fanta-Ghirò, giunta al cospetto di suo padre, l'abbracciò e gli raccontò come ella
               aveva vinto la guerra, e fatto smettere i progetti d'invasione al Re nemico.
               Quand'ecco, s'udì dal cortile un rumor di carrozza. Era il Re nemico che arrivava fin
               lì, innamorato cotto, e appena la vide, disse: - Generale, vuol diventare la mia
               sposa? Si celebrarono le nozze, i due Re fecero la pace e quando il Re suocero morì
               lasciò tutto al Re genero, e Fanta-Ghirò persona bella diventò regina di due
               Regni.</p>
         </div>
         <div xml:id="fable70">
            <head>Pelle di vecchia <note/></head>
            <span><placeName>Montale Pistoiese</placeName></span>
            <p>C'era un <persName type="villain" subtype="caregiver" source="#fable70">Re</persName> con tre figlie femmine.
               Andò alla fiera e prima di partire domandò alle figlie che regalo volevano. Una disse
               un fazzolettone, l'altra un paio di stivaletti, la terza disse un cartoccio di sale.
               Le due prime <persName type="villain" subtype="lover" source="#fable70">sorelle</persName> che non potevano
               vedere la più piccina, dissero al padre: - Lo sapete perché v'ha chiesto il sale,
               quella birbante? Perché vuol salarvi le cuoia. - Ah, sì! - disse il padre. - A me
               vuol salare le cuoia? E io la caccio di casa, - e così fece.</p>
            <p>Cacciata di casa, con la sua balia, con un sacchetto di monete d'oro, la povera <persName type="protagonist" subtype="innocent" source="#fable70">ragazza</persName> non sapeva dove andare. Tutti
               i giovani che incontrava le davano noia, e allora la <persName type="helper"
                  subtype="caregiver" source="#fable70">balia</persName> ebbe un'idea. Incontrarono un funerale, d'una
               vecchia morta a cent'anni, e la balia domandò al <persName type="helper"
                  subtype="citizen" source="#fable70">becchino</persName>: - Ce la vendete la pelle della vecchia? -
               Dovette contrattare un bel pezzo; poi il becchino prese un coltello, scorticò la
               vecchia ruga per ruga e ne vendette la pelle, tutta completa, col viso, i capelli
               bianchi, le dita con le unghie. La balia la fece conciare, la cucì su stoffa di
               cambrì e ci fece entrare la ragazza.</p>
            <p>E tutti stavano a vedere quella vecchia centenaria che parlava con voce argentina e
               camminava svelta come un frullino. Incontrarono il figlio del Re. - Quella donna, -
               disse alla balia, - quanti anni ha codesta vecchia? E la balia: - Domandateglielo
               voi. E lui: - Nonnina, mi sentite, nonnina? Quanti anni avete? E la ragazza, tutta
               ridente: - Io? Centoquindici! - Caspita! - fa il figlio del Re. - E di dove siete? -
               Del mio paese. - E i vostri genitori? - Sono il mio babbo e la mia mamma. - E che
               mestiere fate? - Vado a spasso! Il figlio del Re si divertiva. Disse al Re e alla
               Regina: - Prendiamo questa vecchia a palazzo; finché vivrà ci terrà allegri.</p>
            <p>Così la balia lasciò la ragazza a palazzo reale, dove le diedero una stanza al
               mezzanino, e il figlio del Re quando non aveva nulla da fare andava a discorrere con
               la vecchia e a divertirsi alle sue risposte. Un giorno, la Regina disse a Occhi-marci
               (la chiamavano così perché quella pelle di vecchia aveva tutti gli occhi cisposi): -
               Peccato che con quegli occhi non potete più fare i lavori! - Eh, - disse Occhi-marci,
               - da giovane sì che sapevo filar bene! E la Regina: - Be', provatevi a filare questo
               po' di lino, tanto per far qualcosa. La vecchia, quando non c'era più nessuno, si
               chiuse a chiave, si cavò la buccia, e filò quel lino che era una meraviglia. Il
               figlio del Re, la Regina e tutta la Corte restarono a bocca aperta a vedere che una
               vecchia decrepita, tremolante e mezza cieca aveva potuto fare quel lavoro.</p>
            <p>La <persName type="dispatcher" subtype="sovereign" source="#fable70">Regina</persName> provò a darle da cucire
               una camicia. E lei, quando fu sola, tagliò e cucì la camicia tutta di trapunto, e
               sulla pettorina ricamò dei fiorellini d'oro che non se n'erano mai visti di così
               precisi. Gli altri non sapevano più cosa pensare. Ma il figlio del Re sospettava che
               ci fosse qualcosa sotto, e appena la vecchia si chiuse in camera andò a guardare dal
               buco della chiave. E cosa vide? La vecchia si toglieva la buccia e sotto c'era una
               ragazza giovane e bella come un occhio di sole. Il figlio del Re, senza starci a
               pensare, buttò giù la porta e abbracciò la ragazza che tutta vergognosa cercava di
               coprirsi. - Chi sei? - le diceva. - Perché ti sei travestita così? E la ragazza disse
               d'esser anche lei figlia di Re, cacciata di casa e maledetta.</p>
            <p>Il <persName type="prize" subtype="lover" source="#fable70">figlio del Re</persName> andò subito dai genitori e
               disse: - Sapete? Ho trovato una figlia di Re per moglie. Furono bandite le feste per
               lo sposalizio e s'invitarono tutti i Regnanti vicini e lontani. Venne pure il Re
               babbo della sposa, ma non la riconobbe, così vestita coi veli e le corone. Al babbo
               la sposa aveva fatto cucinare le pietanze da una parte, tutte senza sale, tranne
               l'arrosto. Venne la minestra, gli invitati mangiavano, ma il padre della sposa smise
               dopo la prima cucchiaiata. Venne il lesso e il padre lo assaggiò appena, venne il
               pesce e il padre lo lasciò tutto nel piatto. - Non ho fame, - diceva.</p>
            <p>Ma quando venne l'arrosto gli piacque tanto che ne prese tre volte. Allora la figlia
               gli domandò perché gli altri piatti non li aveva toccati, e l'arrosto sì, e il Re
               disse che non sapeva come mai, l'arrosto l'aveva trovato saporito e tutto il resto
               scipito. Disse la figlia: - Allora lo vedete quant'è cattivo il cibo senza sale? Ecco
               perché vostra figlia domandò il sale quando andaste alla fiera, e quelle perfide
               delle mie sorelle vi dissero che era per salarvi le cuoia... Il padre allora
               riconobbe la figlia, l'abbracciò, le chiese perdono e castigò le sorelle
               invidiose.</p>
         </div>
         <div xml:id="fable71">
            <head>Uliva<note/></head>
            <span><placeName>Montale Pistoiese</placeName></span>
            <p>Accadde una volta che un <persName type="villain" subtype="caregiver" source="#fable71">ricco Ebreo</persName>,
               rimasto vedovo con una bambina appena nata, dovette darla ad allevare in una casa di
               contadini cristiani. Il <persName type="helper" subtype="citizen" source="#fable71">contadino</persName>, sulle
               prime, non voleva pigliarsi l'incarico. - Io ho dei figlioli miei, - disse, - e non
               posso educare la vostra bambina nella credenza ebrea. Starà sempre insieme ai miei
               figlioli, e s'avvezzerà ai nostri usi cristiani. L'Ebreo rispose: - Non importa,
               dovete farmi il favore di tenerla con voi, e ne avrete ricompensa. Se, quando avrà
               compiuto dieci anni, non mi vedrete venire a riprenderla, allora fate pure come vi
               garberà, perché vorrà dire che io non tornerò più e che la bambina resterà con
               voi.</p>
            <p>Così l'Ebreo e il contadino s'accordarono e l'Ebreo andò in viaggio in lontani paesi
               per i suoi negozi. La bambina fu tenuta a balia dalla moglie del contadino che a
               vederla così garbata e graziosa le s'affezionò come fosse stata figlia sua; presto
               imparò a camminare, a giocare con gli altri bambini e a far le faccenduole adatte via
               via all'età che aveva, ma nessuno le insegnò mai le regole cristiane. Sentiva gli
               altri dire le loro preghiere, ma lei della religione non sapeva nulla e così senza
               saperne nulla crebbe fino a dieci anni.</p>
            <p>Quando ebbe compiuti i dieci anni, i contadini s'aspettavano da un giorno all'altro
               di veder comparire l'Ebreo a riprenderla. Ma passò anche l'undicesimo anno, e il
               dodicesimo, e anche il tredicesimo e il quattordicesimo, e l'Ebreo non si fece
               vedere. I contadini pensarono che fosse morto, e dissero: - Ormai abbiamo aspettato
               abbastanza; è tempo di dare il battesimo a questa figliola. La fecero istruire alla
               Chiesa, e poi la battezzarono con una gran festa, con tutto il paese che era venuto a
               vedere. Le misero nome <persName type="protagonist" subtype="innocent" source="#fable71">Uliva</persName> e la
               mandarono a scuola, perché imparasse i lavori da donna e anche a leggere e scrivere.
               Così quando giunse a diciotto anni, l'Uliva era proprio una ragazza ammodo, educata,
               buona, bella e benvoluta da tutti.</p>
            <p>La famiglia dei contadini stava ormai contenta e senza sospetto, quando una mattina
               sentono picchiare all'uscio. Aprono. Era l'Ebreo. - Sono venuto a ripigliare la
               figliola. - Cosa? - esclamò la mamma, - avevate detto che se non tornavate entro
               dieci anni, ne facessimo quel che ci garbava, perché restava nostra. Sono passati
               diciott'anni; che pretese volete avere? L'Uliva l'abbiamo battezzata ed è cristiana!
               - Questo non m'importa, - rispose l'Ebreo, - se non sono venuto prima è perché non ho
               potuto. Ma la figlia è mia e io la rivoglio. - E noi non ve la diamo di sicuro! -
               gridarono a una voce i contadini.</p>
            <p>Ne nacque un gran litigio. L'Ebreo ricorse al Tribunale, e il Tribunale sentenziò che
               se la figlia era sua non gliela si poteva negare; così quella povera gente fu
               obbligata a obbedire alla legge. Piangevano tutti, e la più disperata era l'Uliva,
               perché suo padre era per lei una persona ignota, e con molte lagrime si separò da
               quei buoni contadini che le avevano fatto da mamma e da babbo per tanti anni. Al
               momento della partenza, la donna mise nelle mani dell'Uliva il libro dell'Uffizio
               della Madonna, e le raccomandò di non dimenticarsi mai che era cristiana. Così si
               separarono quelle due anime buone.</p>
            <p>L'Ebreo, quando fu a casa, per prima cosa disse all'Uliva: - Qui siamo Ebrei e anche
               tu lo sei, e crederai in quello che crediamo noi. Guai a te se ti trovo a leggere nel
               libro che t'ha dato la balia: la prima volta te lo butto nel fuoco e ti bastono, la
               seconda ti mozzo le mani e ti caccio via da casa. Abbi giudizio, perché dico sul
               serio. Sotto queste minacce, la povera Uliva in pubblico si dovette fingere ebrea; ma
               serrata in camera sua diceva l'Uffizio della Madonna e le Litanie, e la sua fida
               cameriera intanto stava di guardia, perché suo padre non apparisse all'improvviso. Ma
               tutto fu inutile, perché un giorno l'Ebreo la sorprese sull'inginocchiatoio con quel
               libro aperto davanti. Subito, con rabbia, glielo scaraventò nel fuoco e cominciò a
               bastonarla senza misericordia.</p>
            <p>L'Uliva non si perse d'animo per questo. Dalla cameriera si fece comprare un altro
               libro uguale al primo e seguitava a leggerlo. Ma l'Ebreo, insospettito, senza parere
               la sorvegliava sempre; così fece irruzione nella camera e la sorprese ancora.
               Stavolta, senza dire una parola, la portò vicino a un pancone, le fece stendere le
               mani, e con un coltellaccio gliele mozzò nette. Poi ordinò che la conducessero in un
               bosco e ce l'abbandonassero. La sventurata restò là più morta che viva, e senza mani
               non poteva aiutarsi in nessun modo.</p>
            <p>Camminò camminò finché non vide un gran palazzo. Voleva entrare a chieder un po' di
               carità, ma tutt'intorno c'era un muraglione alto e senza porte, entro al quale
               verdeggiava un bel giardino. Dalla cresta del muraglione sporgevano i rami d'un pero
               burè, carico di pere mature. - Oh! se almeno mi toccasse una di queste pere! -
               esclamò l'Uliva. - Ma come si fa ad arrivarci! L'aveva appena detto, che il
               muraglione s'apre e il pero abbassa i rami, cosicché l'Uliva, anche senza mani,
               poteva arrivare alle pere coi denti e mangiarsele ancora attaccate all'albero. Quando
               fu sazia, l'albero risollevò i rami, il muraglione si richiuse, e l'Uliva ritornò nel
               bosco. Ormai sapeva il segreto, e tutti i giorni alle undici andava sotto il pero a
               desinare con quei frutti; poi tornava nel folto della macchia dove passava alla
               meglio anche la notte.</p>
            <p>Erano pere molto pregiate, e una mattina il Re che abitava in quel palazzo volle
               assaggiarne, e mandò il servitore a coglierne qualcuna. Il servitore tornò tutto
               mortificato: - Maestà, c'è qualche animale che s'arrampica sull'albero e rode le pere
               lasciando appeso il torsolo! - L'acchiapperemo, - disse il <persName type="helper"
                  subtype="lover" source="#fable71">Re</persName>; si fece un capanno di frasche e cominciò a far la posta
               alla notte, ma ci perdeva il sonno e le pere continuavano a venir morsicate. Allora
               decise di far la posta di giorno, e alle undici vide il muraglione aprirsi, il pero
               abbassare i rami e l'Uliva che dava un morso ora a una pera ora all'altra. Il Re, che
               era già pronto per sparare, lasciò cader lo schioppo dalla meraviglia, e prima che il
               muraglione non si fosse rinserrato e l'Uliva non fosse sparita, non aveva saputo far
               nulla, tranne che vedere quant'era bella quella ragazza.</p>
            <p>Subito chiamò il servitore e si misero a battere il bosco dappertutto per trovare la
               ladra. Ed ecco che, nel folto d'un cespuglio, la trovarono addormentata. - Chi sei?
               Che fai qui? - le chiese il Re. - Come osi venire a rubare le mie pere? Per poco non
               ti stendevo lì con una schioppettata! L'Uliva, per tutta risposta, gli mostrò i
               moncherini. - Povera ragazza! - disse il Re. - Che birbone chi ti ha conciato a
               questo modo! - e si fece raccontare la sua storia. - Non m'importa delle pere, -
               disse quando l'ebbe sentita, - vieni a stare nel mio palazzo. La Regina mia madre
               certo ti terrà con sé e t'aiuterà.</p>
            <p>Così l'Uliva fu presentata alla Regina, ma il figlio non le disse del pero che
               s'abbassava e del muraglione che s'apriva, per paura che la madre non la vedesse come
               una strega e non prendesse a odiarla. Di fatto, la <persName type="villain"
                  subtype="sovereign" source="#fable71">Regina</persName>non si rifiutò di prender con sé la ragazza, ma
               bene non gliene voleva, e le dava da mangiare a spizzico; perché s'era accorta che a
               suo figlio le bellezze di questa donna dalle mani mozze piacevano un po' troppo. Per
               togliergli dal capo qualche idea che gli fosse venuta, gli disse: - Figlio mio, è
               tempo che tu cerchi moglie. Principesse par tuo da sposare ce ne sono tante; prendi
               servitori, cavalli e quattrini e gira finché non l'hai trovata.</p>
            <p>Il Re, per non disobbedire alla madre, partì, e stette fuori sei mesi a visitare le
               Corti di molti paesi. Ma dopo sei mesi tornò a casa e disse: - Senta, mamma, non
               s'arrabbi. Di principesse, solo a volerne, al mondo non ne mancano. Ma belle e
               gentili come l'Uliva non ne ho mai incontrate. Cosicché ho deciso: è l'Uliva quella
               che sposerò. - Come? - esclamò la Regina. - Una boscaiola mozza, che non si sa
               neanche chi è? Vuoi disonorarti? Ma il Re non stette a sentir sua madre, e senza più
               aspettare fece le nozze con l'Uliva.</p>
            <p>Alla Regina vecchia, questa storia d'avere una nuora di stirpe ignota non andava giù:
               e non risparmiava dispetti e sgarbi all'Uliva, pur cercando di non mettersi in
               contrasto col Re. L'Uliva, prudente, stava sempre zitta. In questo mentre l'Uliva si
               mise ad aspettare un bambino, e il Re era ben contento, quando a un tratto certi
               altri Re confinanti gli mossero guerra e lui fu obbligato a marciare coi soldati alla
               difesa del suo Regno. Prima di partire, voleva affidare l'Uliva alla madre, con gran
               raccomandazioni, ma la vecchia Regina gli disse: - No, non mi posso prendere questo
               incarico così grave; anzi me n'andrò da palazzo e mi chiuderò in un convento.</p>
            <p>L'Uliva dunque restò sola a palazzo, e il Re le raccomandò di scrivergli ogni giorno
               per corriere. Così il Re partì per il campo, la Regina vecchia per il convento, e
               l'Uliva restò in Corte con tutta la servitù. Ogni giorno un corriere partiva dalla
               Corte con una lettera dell'Uliva per il Re, ma nello stesso tempo una zia della
               Regina vecchia faceva la spola tra la Corte e il convento per informarla di tutto
               quel che succedeva. Quando seppe che l'Uliva aveva dato alla luce felicemente due bei
               bambini, la Regina vecchia lasciò il convento e con la scusa d'aiutare la nuora tornò
               a palazzo, mise su le guardie, obbligò l'Uliva ad alzarsi dal letto, le mise le due
               creature sulle braccia una da una parte e una dall'altra e ordinò che la
               riaccompagnassero nel bosco, là dove il Re l'aveva trovata la prima volta. -
               Abbandonatela là che muoia di fame, - disse alle guardie. - Pena la testa a chi di
               voi trasgredisce i miei ordini, e pena la testa a chi ne farà mai parola!</p>
            <p>Poi, la Regina vecchia scrisse al figlio che sua moglie era morta di parto insieme
               alle sue creature, e perché la bugia fosse creduta, fece fare tre fantocci di cera e
               dispose un gran funerale e seppellimento nella Cappella reale, presentandosi tutta in
               lagrime e in gramaglie. Il Re, là alla guerra, non poteva darsi pace di quella
               disgrazia; e non gli passò neppure per il capo che fosse tutto un tradimento di sua
               madre.</p>
            <p>Ma torniamo all'Uliva, senza mani, in mezzo al bosco, con quei due bambini sulle
               braccia, che moriva di fame e di sete. Camminò passo passo finché non trovò una pozza
               d'acqua, dove una vecchina stava lavando i panni. - Buona donna, - disse l'Uliva, -
               mi faresti la carità di strizzarmi uno dei tuoi panni bagnati giù per la gola? Muoio
               di sete. E la <persName type="helper" subtype="magician" source="#fable71">vecchina</persName>: - No, fa'
               piuttosto come ti dico io. Mettiti in ginocchio e abbassa la bocca fino all'acqua. -
               Ma non vedete che non ho mani e devo tenere in braccio le mie creature? - Non
               importa: provati. L'Uliva si mise in ginocchio ma mentre si piegava sulla pozza,
               dalle braccia le scivolarono giù i bambini uno dopo l'altro e sparirono sott'acqua. -
               Oh, i miei bambini! i miei bambini! Aiuto! Affogano! Aiutatemi! La vecchina non si
               mosse. - Non aver paura, non affogano. Ripescali. - E come faccio? Non vedete che
               sono senza mani? - Tuffa i moncherini.</p>
            <p>L'Uliva immerse i moncherini nell'acqua e sentì che le ritornavano le mani e con le
               mani riacciuffò i bambini e li riportò su sani e salvi. - Ora vattene pure, - disse
               la vecchina. - Le mani per aiutarti da te non ti mancano più. Addio -. E sparì, prima
               ancora che l'Uliva avesse potuto ringraziarla di quel gran benefizio. L'Uliva camminò
               a caso nel bosco cercando un rifugio, e trovò una bella palazzina, nuova nuova, con
               l'uscio spalancato. Entrò a chiedere asilo, ma non c'era nessuno. Sul focolare
               bolliva un pentolino di pappa e altri cibi più sostanziosi. L'Uliva diede da mangiare
               ai bambini, mangiò lei, poi andò in una stanza dove c'era un letto e due culle, e
               mise a dormire i bambini e si coricò anche lei. Così visse in quella palazzina senza
               che le mancasse niente e senza veder mai anima viva.</p>
            <p>Ma lasciamo lei e torniamo al Re che, finita la guerra, ritornò e trovò il paese in
               lutto. Sua madre cercava di consolarlo, ma lui, più passava il tempo e più era
               disperato, e per divagarsi volle andare un po' a caccia. Nel bosco lo sorprese una
               burrasca che pareva che la terra si schiantasse sotto i fulmini e i tuoni. "Magari
               morissi! - si diceva il Re. - Tanto al mondo, senza l'Uliva, cosa ci sto a fare?" Ma
               in mezzo agli alberi vide un lumicino e andò là a cercar ricovero. Bussò e aperse
               l'Uliva. Lui non la riconobbe e lei stette zitta, ma l'accolse con gran premura, e
               l'invitò ad avvicinarsi al fuoco e a scaldarsi, e si mise a sfaccendare intorno in
               onore dell'ospite, aiutata dai suoi bambini.</p>
            <p>Il Re la guardava e un po' gli sembrava che assomigliasse tanto all'Uliva, ma poi
               vedendole le mani sane scuoteva il capo. E ai ragazzi che gli saltavano intorno
               diceva: - Anch'io potevo averli due bambini così per mia consolazione! Ma sono morti
               con la loro mamma, e io sono qui solo e disgraziato! Intanto l'Uliva andò di là a
               preparare il letto per l'ospite e chiamò i bambini: - Sentite, - disse loro piano, -
               quando torneremo di là, domandate che vi racconti una novella. Io dirò di no, vi
               minaccerò anche di un paio di schiaffi, ma voi insistete che volete sentire la
               novella. - Sì, sì, mamma, faremo come voi ci dite.</p>
            <p>Infatti, tornati vicino al camino cominciarono a dire: - Mamma, mamma, raccontateci
               una delle vostre novelle! - Ma vi pare! È tardi e questo signore si seccherebbe,
               stanco com'è! - Ma sì, mamma, facci questo piacere! - Se non vi chetate, vi do un
               paio di schiaffi! - Perché, poverini? - intervenne il Re. - Accontentateli. Intanto
               non ho sonno e starò a sentire volentieri. Così pregata, l'Uliva si sedette e
               cominciò a raccontare la novella. Il Re a poco a poco si fece serio, l'ascoltava con
               ansia, continuava a chiedere: - E poi? E poi? - perché era la storia della vita della
               sua povera moglie. E non osava ancora cedere alle sue speranze perché c'era quel
               mistero delle mani, finché non resistette più e chiese: - E delle mani mozze, che ne
               è stato? - E l'Uliva gli raccontò della vecchina lavandaia.</p>
            <p>- Allora siete voi! - gridò il Re, e s'abbracciarono e baciarono. Ma dopo aver dato
               sfogo alla loro felicità, il Re si fece scuro in volto. - Ora bisogna tornare a
               palazzo, - disse, - e farla pagare a mia madre come merita! - Questo no! - disse
               l'Uliva. - Se mi vuoi davvero bene devi promettere che non castigherai tua madre in
               nessun modo. Ne avrà abbastanza dei suoi rimorsi. E poi, povera vecchia, credeva di
               fare gli interessi del Regno. Lasciala in vita, ché io le perdono di tutto il male
               che mi ha fatto. Così il Re fece ritorno a palazzo, e non disse nulla alla madre. -
               Ero in pensiero per te, - lei gli disse. - Come hai passato la notte, in mezzo a
               quella burrasca? - Bene l'ho passata, mamma.</p>
            <p>- E come? - fece la Regina un po' insospettita. - In casa di buona gente, che mi ha
               tenuto allegro. È stata la prima volta che mi sono sentito consolato dopo la morte
               dell'Uliva. Ma di', mamma, è proprio morta, l'Uliva? - Che domande sono? C'era tutto
               il popolo a vedere il funerale! - Vorrei andare a mettere dei fiori sulla tomba, e a
               veder bene com'è fatta... - Cos'è questo tono di sospetto? - disse la Regina rossa di
               rabbia. - Ti pare il tono che deve usare un figlio verso sua madre, quasi mettesse in
               dubbio quel che dice? - Andiamo mamma, finiamola con queste menzogne! Vieni, Uliva!
               Ed entrò Uliva, con i figli per mano. La Regina da rossa per la rabbia diventò bianca
               dalla paura. Ma l'Uliva disse: - Non abbia paura, ché noi male non gliene faremo.
               Siamo troppo contenti della felicità che abbiamo ritrovato. La Regina tornò a
               chiudersi in quel convento, e il Re e l'Uliva stettero in pace per tutta la vita.</p>
         </div>
         <div xml:id="fable72">
            <head>La contadina furba<note/></head>
            <span><placeName>Montale Pistoiese</placeName></span>
            <p>Un giorno, un <persName type="hostile" subtype="citizen" source="#fable72">contadino</persName>, zappando la
               sua vigna, dà col ferro nel duro. Si china e vede che ha zappato fuori un bel
               mortaio. Lo solleva, si mette a stropicciarlo e sotto la crosta di terra s'accorge
               che è tutto d'oro. - Questa è roba da Re! - dice. - Lo porto al Re e lui chissà cosa
               mi dà in regalo! A casa lo aspettava sua figlia <persName type="protagonist"
                  subtype="creator" source="#fable72">Caterina</persName>, e le mostrò il mortaio d'oro dicendole che lo
               voleva regalare al Re. Dice la Caterina: - Bello è bello, non si può dir di no. Ma se
               lo porterete al Re, troverà da ridire perché ci manca qualcosa, e magari ci andrete
               di mezzo voi. - E che cos'è che ci manca? Cosa può trovarci da ridire, anche un Re,
               mammalucca? E Caterina rispose: - Vedrete che il Re dirà: Il mortaio è grande e
               bello, / Ma villanaccio, dov'è il pestello? Il contadino scrollò le spalle: -
               Figurati se il Re parla a questo modo! Ti credi che sia scemo come te?</p>
            <p>E preso il mortaio sottobraccio il contadino andò al palazzo del Re. Le guardie non
               lo volevano far passare, ma lui disse che portava un regalo meraviglioso, e lo
               condussero alla presenza di Sua Maestà. - Sacra Corona, - disse il contadino, - ho
               trovato nella mia vigna questo mortaio d'oro massiccio, e m'è parso che fosse degno
               di stare soltanto nel suo palazzo; e perciò eccoglielo qui, perché intendo fargliene
               regalo, se le garba d'accettarlo. Il <persName type="hostile" subtype="sovereign" source="#fable72"
                  >Re</persName> prese il mortaio nelle sue mani e cominciò a rigirarlo e a sbirciarlo
               da tutte le parti. Poi scosse il capo e parlò. Disse: Il mortaio è grande e bello, /
               Ma mi manca il suo pestello. Tutto come aveva detto la Caterina, solo che non gli
               diede del "villanaccio" perché i Re sono persone educate. Il contadino si dié una
               mano sulla fronte e gli scappò detto: - Proprio così! L'ha indovinata!</p>
            <p>- Chi è che l'ha indovinata? - chiese il Re. - Mi scusi, - disse il contadino, - ma è
               mia figlia, che m'aveva detto che il Re mi avrebbe risposto così, e non le ho voluto
               dar retta. Disse il Re: - Questa vostra figlia dev'essere una ragazza di cervello
               fino. Voglio provare quant'è brava. Tenete questo lino. Ditele che me ne faccia, ma
               presto, perché ne ho bisogno subito, camicie per un reggimento di soldati. A quel
               comando il contadino restò di sale: ma comando di Re non si discute; pigliò
               l'involto, in cui non c'erano altro che tre lucignoli di lino, e fatta la riverenza a
               Sua Maestà se n'andò a casa lasciando il mortaio e senza riceverne un soldo di
               mancia.</p>
            <p>- Figlia mia, - disse a Caterina, - ti sei tirata in capo una bella disgrazia! - E le
               disse cos'aveva ordinato il Re. - Voi vi sgomentate di poco, - dice Caterina. - Date
               qua -. Piglia il lino e comincia a scuoterlo. Si sa che nel lino ci sono sempre delle
               lische, anche se è scardassato da un maestro; e le cascarono in terra tre lische,
               piccole che quasi non si vedevano. La Caterina le raccattò e disse a suo padre: -
               Tenete qui: tornate subito dal Re e ditegli da parte mia che la tela per le camicie
               gliela faccio; ma siccome mi manca il telaio, lui me lo faccia fare con queste tre
               lische, e poi sarà servito come vuole. Il contadino dal Re non aveva coraggio di
               tornarci, con quella ambasciata, ma la Caterina tante gliene disse, che finalmente si
               decise.</p>
            <p>Al Re, sentendo quant'era furba la Caterina, venne voglia di vederla. Disse: - Brava,
               questa vostra figliola! Mandatemela a palazzo, che ho piacere di discorrere un po'
               con lei. Ma si badi: che venga alla mia presenza né nuda né vestita, né digiuna né
               satolla, né di giorno né di notte, né a piedi né a cavallo. Che obbedisca punto per
               punto, pena la testa a tutti e due. Il contadino arrivò a casa più morto che vivo. Ma
               la sua figliola, come fosse niente: - Babbo, so io quel che mi tocca fare. Basta che
               mi troviate una rete da pescatori.</p>
            <p>Alla mattina prima che albeggiasse, la Caterina s'alza dal letto e si mette addosso
               la rete (così non era né nuda né vestita), mangia un lupino (così non era né digiuna
               né satolla), prende la capra e le monta a cavalcioni con un piede che toccava terra e
               uno no (così non era né a piedi né a cavallo) e conciata in questa guisa arrivò a
               palazzo del Re che schiariva appena (non era né di giorno né di notte). Le guardie la
               presero per matta e non volevano lasciarla passare: ma quando seppero che obbediva a
               un comando del Sovrano la condussero alle stanze reali. - Maestà, io sono qui secondo
               il suo volere.</p>
            <p>Il Re non poté trattenersi dallo scoppiare a ridere, e disse: - Brava Caterina! Sei
               proprio la ragazza che cercavo: ora ti sposo e ti faccio Regina. Però a una
               condizione, ricordatela: bada bene di non entrare mai nei fatti miei -. (Il Re aveva
               capito che la Caterina la sapeva più lunga di lui). Quando lo seppe, il contadino le
               disse: - Se il Re ti vuole in sposa, non c'è nulla da opporre. Però tu bada a quel
               che fai, perché il Re se fa presto a volere fa anche presto a disvolere. A ogni modo
               lasciami questi tuoi panni di lendinella che li terrò qui appesi a un cavicchio; caso
               mai dovessi ritornartene a casa, li troverai al loro posto per rimetterteli.</p>
            <p>Ma Caterina era tutta felice, e lo sposalizio fu concluso dopo pochi giorni con feste
               per tutto il Regno, e nella città si fece anche una gran fiera. I contadini che non
               potevano albergare al coperto, dormivano per le piazze, fin sotto alle finestre del
               Re. Un contadino venne a vendere una vacca pregna, e non trovò una stalla per
               mettercela la notte. L'oste gli disse che poteva alloggiarla sotto il portico, e che
               la legasse per la cavezza al carro d'un altro contadino. Ecco che nella notte, la
               vacca fa un vitello; e il padrone della vacca al mattino, tutto allegro, andò per
               condurre via le sue due bestie. Ma salta fuori il padrone del carro e comincia a
               sbraitare: - La vacca sta bene, è vostra; ma il vitello lasciatelo pure, perché è
               mio.</p>
            <p>- Come vostro? Se l'ha figliato stanotte la mia vacca? - Eh, no? - replica
               quell'altro. - La vacca era legata al carro, il carro è mio, e il vitello è del
               padrone del carro. Ne nacque un litigio che non finiva più, dalle parole ai fatti ci
               corse poco; agguantarono il puntello del carro, e giù botte da ciechi. Al rumore si
               radunò gente, corsero gli sbirri, separarono i due e li portarono difilato al
               tribunale del Re. Bisogna sapere che nella città reale una volta costumava che nel
               tribunale anche la moglie del Re dicesse il suo parere.</p>
            <p>Ma ora, con Caterina regina, era accaduto che ogni volta che il Re sentenziava, lei
               gli era sempre contraria e al Re la cosa venne subito a noia. E le disse: - T'avevo
               avvertita di non mettere bocca negli interessi dello Stato: d'ora in avanti non
               entrerai più in Tribunale -. E così ormai facevano; dunque i contadini comparvero
               dinanzi al Re da solo. Dopo aver sentito le ragioni dell'uno e dell'altro, il Re
               sentenziò così: - Il vitello è del carro. Il padrone della vacca non poteva
               capacitarsi d'una sentenza tanto ingiusta, ma non ci fu verso di far rimostranza: il
               Re disse che comandava lui e la sua parola era sacra per tutti.</p>
            <p>L'oste, vedendo così confuso il contadino, lo consigliò d'andare a sentire la Regina,
               che forse un rimedio l'avrebbe trovato. Il contadino andò al palazzo reale, s'accostò
               a un cameriere e gli domandò: - Galantuomo, mi sai dire se è possibile dire due
               parole alla Regina? - È impossibile, - disse il cameriere, - perché il Re le ha
               proibito di dare udienza. Il contadino allora prese a girare intorno al muro del
               giardino. Vide la Regina, saltò il muro, e scoppiò in singhiozzi davanti a lei,
               dicendole l'ingiustizia che aveva subito dal marito. Disse la <persName type="protagonist" subtype="creator" sameAs="Caterina" source="#fable72">Regina</persName>: - Il mio
               consiglio è questo. Il re domani va a caccia fuori porta. Là c'è un lago che di
               questa stagione è secco, senza un filo d'acqua. Voi fate così: mettetevi una zucca da
               pescatore alla cintola, tenete una rete in mano e fate le mosse di pescare. Il Re, a
               vedervi pescare in quel lago così arido, prima riderà, poi vi domanderà perché
               pescate dove non c'è acqua. Allora voi dovete rispondergli: "Maestà, se può essere
               che un carro partorisca un vitello, può anche darsi che io prenda pesci
               all'asciutto".</p>
            <p>La mattina dopo, il <persName type="dispatcher" subtype="citizen" source="#fable72">contadino</persName> con la
               zucca penzoloni sulle reni e la rete in mano se n'andò al lago senz'acqua, si sedé
               sulla sponda, e buttava la rete e la ritirava come se dentro ci fossero dei pesci.
               Appare il Re col suo seguito e lo vede. Rise, e poi gli domandò se aveva perso il
               cervello. E il contadino gli rispose come la Regina gli aveva suggerito. Esclamò il
               Re, al sentire quella risposta: - Galantuomo, questa non è farina del tuo sacco. Tu
               sei stato a consiglio dalla Regina. Il contadino non glielo negò, e il Re rifece la
               sentenza e gli assegnò il vitello.</p>
            <p>Poi chiamò Caterina e le disse: - Tu hai messo bocca nei miei interessi, e lo sai che
               te l'avevo proibito. Dunque, puoi tornartene subito a casa da tuo padre. Prendi nel
               palazzo la cosa che più ti piace, e stasera tornatene a casa tua, al tuo mestiere di
               contadina. Rispose Caterina, tutta umile: - Come vuole Sua Maestà; non ho che da
               obbedire. Le chiedo solo una grazia, di aspettare a domani per partirmene. Di sera
               sarebbe troppa vergogna per lei e per me, e nascerebbero molte chiacchiere nel
               popolo. Dice il Re: - La grazia sia concessa. Ceneremo per l'ultima volta insieme e
               domattina partirai.</p>
            <p>Cosa fa quella furba di Caterina? Ordina ai cuochi che preparino carni arrostite,
               prosciutti, tutta roba da caricar la testa e metter sete, e che servano in tavola il
               miglior aleatico delle cantine reali. A cena il Re mangiò da non poterne più e la
               Caterina gli faceva scolare una bottiglia dopo l'altra. Prima gli s'annebbiò la
               vista, poi cominciò a farfugliare, e da ultimo s'addormentò come un maiale sulla sua
               poltrona. Allora Caterina disse ai servitori: - Pigliate la poltrona con quel che c'è
               sopra e venitemi dietro. Guai a chi di voi dice parola, - e uscì dal palazzo, si
               diresse fuori porta e non si fermò che a casa sua, a tarda notte.</p>
            <p>- Apritemi, babbo, che son io, - gridò. Il vecchio contadino, sentendo la voce della
               figliola, s'affacciò subito: - Tu a quest'ora? Ah, te l'avevo detto! Ho fatto bene a
               serbarti i panni di lendinella. Sono sempre qui, appesi al cavicchio in camera tua! -
               Apritemi, via! - disse la Caterina, - meno discorsi! Il contadino apre e vede i
               servitori che reggono la poltrona col Re sopra; Caterina lo fa portare in camera, lo
               fa spogliare e mettere nel suo letto. Poi licenzia i servitori e va anche lei a letto
               accanto al Re. Verso mezzanotte il Re si destò: gli pareva che il materasso fosse più
               duro del solito, e le lenzuola più rustiche. Si mosse, e sentì la moglie vicino.
               Disse: - Caterina, non t'avevo detto d'andare a casa tua? - Sì, Maestà, - rispose
               lei, - ma non è ancora giorno. Dorma, dorma.</p>
            <p>Il Re si riaddormentò: alla mattina si svegliò al raglio dell'asino e al belato delle
               pecore, e vide la luce del sole attraverso il tetto. Si scosse, e non riconosceva più
               la camera reale. Chiede alla moglie: - Caterina, ma dove siamo? E lei: - Non m'aveva
               detto, Maestà, di tornarmene a casa mia e di portarmi con me la cosa che più mi
               piaceva? Io ho preso lei e me lo tengo. Il Re si mise a ridere e fecero la pace.
               Tornarono a palazzo reale, e ancor oggi ci vivono, e da quel giorno il Re non compare
               mai in tribunale senza la moglie.</p>
         </div>
         <div xml:id="fable73">
            <head>Il viaggiatore torinese <note/></head>
            <span><placeName>Montale Pistoiese</placeName></span>
            <p>C'era nella città di <span><placeName>Torino</placeName></span> un <persName type="dispatcher"
                  subtype="caregiver" source="#fable73">uomo benestante</persName> con tre figli maschi. Il maggiore si
               chiamava <persName type="protagonist" subtype="explorer" source="#fable73">Giuseppe</persName>, un giovane
               ingegnoso che sempre mulinava in capo l'idea di fare un viaggio: voleva vedere la
               città di <span><placeName>Costantinopoli</placeName></span>. Il padre, che voleva dargli moglie
               per farlo erede e avere da lui una discendenza, non voleva lasciarlo partire; ma
               Giuseppe non aveva mente ad altro che ai viaggi. Finalmente il figlio mezzano prese
               moglie, e il padre pensò a lui come a quello che gli sarebbe succeduto nei suoi
               negozi e avrebbe continuato il suo nome; così si risolse a lasciar partire Giuseppe,
               che s'imbarcò con un baule pieno di robe e di arnesi e di quattrini, verso la città
               di Costantinopoli.</p>
            <p>In alto mare venne una burrasca, il bastimento trabalzava e i marinai non l'avevano
               più in mano. Perse la rotta, sbatté contro uno scoglio. Tutta la gente sparì sotto le
               onde ed affogò. Giuseppe saltato via dalla nave che affondava si mise a cavalcioni
               del suo baule, che non aveva mai voluto abbandonare, e così restò tutta una notte
               sballottato nella tempesta, finché il vento non lo trascinò sulle spiagge d'un'isola,
               mentre il sole spuntava su dal mare che s'andava acquietando. L'isola pareva deserta,
               benché ricca di alberi e di frutti.</p>
            <p> Ma mentre Giuseppe esplorava intorno, ecco che sbuca fuori un branco di <persName type="helper" subtype="citizen" source="#fable73">selvaggi vestiti di pelli d'animali</persName>.
               Giuseppe andò loro incontro, chiese ospitalità e se volevano trasportargli il baule:
               ma non c'era verso di farsi capire. Giuseppe tirò fuori una moneta d'oro e la porse
               ai selvaggi: quelli la guardarono come non sapessero che farsene. Mostrò loro
               l'orologio, ed era lo stesso che se avesse mostrato il tacco d'una scarpa. Mostrò un
               coltello, e con esso tagliò il ramo d'un albero: i selvaggi si misero a guardarlo
               interessati, e molti tesero la mano per avere il coltello. Giuseppe fece cenno che
               non voleva darlo a nessuno di loro ma a qualcuno superiore a loro, ed essi gli
               presero il baule in spalla e lo condussero alla grotta dove abitava il loro <persName type="dispatcher" subtype="sovereign" source="#fable73">Re</persName>.</p>
            <p>Tra il Re e Giuseppe si formò presto una vera amicizia. Il Torinese stava nella
               grotta reale e imparò la loro lingua. Insegnò ai selvaggi molte cose ch'essi non
               sapevano, per esempio trovò che nell'isola c'era tanta pietra da calcina e terra
               giglia, e insegnò a cuocere i mattoni e a far le case. Il Re lo nominò Viceré e
               infine gli offerse sua figlia in sposa. Quest'ultimo onore non garbò al forestiero:
               sia perché aveva già una <persName type="prize" subtype="lover" source="#fable73">bella selvaggia</persName>di
               cui era innamorato, sia perché la <persName type="prize" source="#fable73">figlia del Re</persName> era la più
               brutta ragazza che viaggiatore potesse mai incontrare. Ma era solo, in mezzo a quel
               popolo incivile, su un'isola da cui non si poteva scappare: guai se perdeva
               l'amicizia col Re. Dovette acconsentire alle nozze; con la sua innamorata si
               separarono piangendo, ma sempre d'amore e d'accordo. </p>
            <p>Giuseppe sposò la figlia del Re, mentre la sua bella, per non dare sospetti, si
               sposava anche lei, con un vecchio pescatore. Il Torinese, se si guarda agli
               interessi, non poteva star meglio: non era Re ma poco ci mancava; ma solo una cosa
               non aveva, ed era il pane della contentezza, e si sentiva rinchiuso lì come uno
               schiavo. E si pentiva di non aver dato retta a suo padre. Tutt'a un tratto la figlia
               del Re s'ammalò e venne a morte. Ci fu gran lutto in tutto il Regno, e il Re poi non
               sapeva consolarsi di quella perdita, e non smetteva di piangere e lamentarsi. Per
               consolarlo, Giuseppe gli disse: - Ma senta, Maestà, bisogna in qualche modo
               rassegnarsi. Lei non ha più la sua figliola, ma resto pur sempre io a tenerle
               compagnia. - Eh, - disse il Re, - se piango, non è solo per la perdita di mia figlia,
               ma anche per la tua. - La mia perdita? - esclamò Giuseppe. - Che intende dire,
               Maestà! - Non conosci le leggi di questi paesi? - disse il Re. - Se muore uno dei
               coniugi bisogna che l'altro sia seppellito insieme. Le leggi e gli usi lo comandano.
               Bisogna ubbidire.</p>
            <p>Vane furono le proteste ed i pianti di Giuseppe. Cominciò la processione del
               mortorio. I portantini reggevano la bara della sposa vestita da Regina, e dietro
               veniva Giuseppe mezzo allocchito dalla paura, e poi il popolo faceva corteo con
               pianti ed uggiolii. La tomba era una gran caverna sotterranea serrata da un pietrone:
               là, spostato il pietrone, venivano calati tutti i morti, con le loro ricchezze.
               Giuseppe volle che con sé fosse calato il suo baule carico di ogni cosa preziosa; e
               gli diedero anche roba da mangiare per cinque giorni e un lume. Finita la cerimonia
               rinchiusero la bocca della caverna col pietrone e lo lasciarono là, solo col
               cadavere.</p>
            <p>Giuseppe, col suo lume, volle esplorare bene la caverna. Era piena di morti, alcuni
               recenti, altri ormai scheletri, e con i morti c'erano tesori d'oro, d'argento e di
               pietre preziose. E lui pensava a quanto poco tutte quelle ricchezze valessero per
               lui, condannato a finire lì i suoi giorni per quell'usanza selvatica. Così sedette
               stanco e disperato sul suo baule e ogni tanto tirava fuori di tasca l'orologio e
               guardava l'ora e si preparava all'idea della morte. Dopo mezzanotte, udì come un
               calpestìo, volse gli occhi intorno e vide che nella caverna veniva avanti un animale,
               qualcosa come un grosso bove. L'<persName type="helper" subtype="monster" source="#fable73"
               >animale</persName>si avvicinò a un cadavere, lo prese per i capelli con i denti, gli
               dette uno strattone in aria fino a farselo girare sulle spalle, e col cadavere in
               groppa se n'andò via e sparì nel buio. La notte dopo alla stessa ora, l'animale
               tornò, e portò via un altro cadavere. Giuseppe questa volta gli tenne dietro; la
               caverna finiva in un corridoio in discesa, e dal ribollìo dell'acqua laggiù in fondo
               capì che finiva in mare. La scoperta lo riempì d'allegria, ormai si sentiva sicuro
               d'uscir vivo dalla caverna, ma non voleva fuggire a mani vuote, con tutte le
               ricchezze che aveva a portata di mano. Perciò rimandò la fuga all'indomani, dato che
               ormai era quasi giorno e non voleva farsi scoprire dagli isolani.</p>
            <p>Passò la giornata a preparare la roba che avrebbe portato con sé, quand'ecco, intese
               il solito canto che accompagnava i funerali, e vide spalancarsi la porta della
               caverna. Calarono giù il cadavere d'un uomo, e dietro veniva una donna viva, con un
               lume ed un cesto di cibi. Giuseppe, nascosto dietro un macigno, aspettava che la
               caverna fosse richiusa per palesarsi a quella compagna di sventura. Essa, visto nel
               fondo della caverna il baule di Giuseppe, vi s'accostò e piangendo disse: - Povero il
               mio Giuseppe! A quest'ora lui sarà bell'e morto e a me tocca la stessa barbara sorte
               -. Allora Giuseppe riconobbe nella donna la sua antica innamorata, che s'era sposata
               a un vecchio pescatore, ora morto. E uscì fuori e l'abbracciò e le disse: - No che
               non sono ancora morto, né lo sarò, ma fuggirò con te da questo sepolcro.</p>
            <p>La donna, superato il primo spavento e il timore che Giuseppe non fosse già un
               fantasma, disse: - Nessuno è mai uscito vivo di qui. Come puoi sperare ancora? -
               Giuseppe le spiegò la sua scoperta, e insieme mangiarono le nuove provviste portate
               dalla donna, e aspettarono la venuta del bove. Quando il bove venne e s'ebbe portato
               via un cadavere, Giuseppe lo seguì pian piano, fino a che vide in fondo alla caverna
               il luccichìo della luna sul mare, e il bove che nuotava via col morto in groppa.
               Anche Giuseppe si gettò a nuoto, fece il giro dell'isola, s'arrampicò nel buio fino
               alla bocca della caverna, e riuscì dopo grandi sforzi a muovere il pietrone. Calò una
               fune che aveva portato attorcigliata alla vita, e la sua donna che stava ad
               aspettarlo piena d'ansia laggiù in fondo legava la roba che lui issava fino a sé.
               Erano le pelli d'animali tolte ai morti e riempite d'oro, d'argento, e pietre
               preziose; poi per ultimo il baule di Giuseppe, e alla fine la donna.</p>
            <p>Quando furono entrambi fuori dalla caverna con la roba, si diressero al confine d'un
               altro Regno che c'era nell'isola, e riuscirono a passarlo prima che fosse giorno.
               Presentatisi al Sovrano, raccontarono la loro storia, e furono accolti con generosità
               nella stessa abitazione del Re. Giuseppe passò molti anni in quel Regno ed ebbe tre
               figli maschi. Ma, benché non mancasse di nulla, e fosse diventato primo ministro,
               aveva sempre il desiderio di tornarsene a Torino, sua città natale. Si costruì una
               barca, con la scusa di servirsene per suo passatempo, e con essa s'inoltrava nel mare
               con la moglie per poi ritornare alla spiaggia alla sera, così che il Re non avesse
               sospetti.</p>
            <p>Ma in una notte serena, s'imbarcò con la moglie e i figli e il baule e tutte le
               ricchezze e remò fino a perdere di vista l'isola. E quando al chiaror della luna gli
               parve di scorgere un bastimento lontano, soffiò nella tromba marina a chiamare
               soccorso. Era una nave che andava a Costantinopoli. Così Giuseppe vide coronato il
               sogno della sua giovinezza, andò a Costantinopoli, e con le ricchezze della caverna
               dei morti aperse una bottega d'orefice e gioielliere; e tornò a Torino ricco e felice
               dal vecchio padre che sempre l'aspettava. </p>
         </div>
         <div xml:id="fable74">
            <head>La figlia del Sole<note/></head>
            <span><placeName>Pisa</placeName></span>
            <p>A un <persName type="hostile" subtype="caregiver" source="#fable74">Re</persName> e a una <persName type="hostile"
                  subtype="caregiver" source="#fable74">Regina</persName>, finalmente, dopo averlo tanto aspettato, stava
               per nascere un bambino. Chiamarono gli <persName type="helper" subtype="sage" source="#fable74"
                  >astrologhi</persName> per sapere se sarebbe nato un maschio o una femmina, e qual era
               il suo pianeta. Gli astrologhi guardarono le stelle e dissero che nascerebbe una
               bambina, e che era destinata a far innamorare di sé il Sole prima di compiere i
               vent'anni, e ad avere dal Sole una figlia. Il Re e la Regina, a sapere che la loro
               figlia avrebbe avuto una figlia dal Sole, che sta in cielo e non si può sposare, ci
               rimasero male. E per trovare un rimedio a quella sorte, fecero costruire una torre
               con finestre così alte che il Sole stesso non potesse arrivare fino in fondo. La
               bambina fu chiusa lì dentro con la <persName type="helper" subtype="caregiver" source="#fable74"
                  >balia</persName>, perché stesse fino ai vent'anni senza vedere il Sole né esser da
               lui vista.</p>
            <p> La balia aveva una figlia della stessa età della figlia del Re, e le due bambine
               crebbero insieme nella torre. Avevano quasi vent'anni quando un giorno, parlando
               delle belle cose che dovevano esserci al mondo fuori da quella torre, la <persName type="helper" subtype="explorer" source="#fable74">figlia della balia</persName> disse: - E se
               cercassimo d'arrampicarci alle finestre mettendo una sedia sopra l'altra? Vedremmo un
               po' cosa c'è fuori! Detto fatto, fecero una catasta di sedie così alta che riuscirono
               ad arrivare alla finestra. S'affacciarono e videro gli alberi e il fiume e gli aironi
               in volo, e lassù le nuvole, e il <persName type="dispatcher" subtype="element" source="#fable74"
                  >Sole</persName>. Il Sole vide la <persName type="dispatcher" subtype="innocent" source="#fable">figlia
                  del Re</persName>, se n'innamorò e le mandò un suo raggio. Dal momento in cui quel
               raggio la toccò, la ragazza attese di dare alla luce la figlia del Sole.</p>
            <p>La <persName type="protagonist" subtype="magician" source="#fable74">figlia del Sole</persName> nacque nella
               torre, e la balia, che temeva la collera del Re, la avvolse ben bene con fasce d'oro
               da regina, la portò in un campo di fave e ve l'abbandonò. Di lì a poco la figlia del
               Re compì i vent'anni, e il padre la fece uscire dalla torre, pensando che il pericolo
               fosse passato. E non sapeva che tutto era già successo, e la bambina del Sole e di
               sua figlia in quel momento stava piangendo, abbandonata in un campo di fave.</p>
            <p>Da quel campo passò un altro <persName type="hostile" subtype="caregiver" source="#fable74">Re</persName> che
               andava a caccia: sentì i vagiti, e s'impietosì di quella bella creaturina lasciata
               tra le fave. La prese con sé e la portò da sua moglie. Le trovarono una balia e la
               bambina fu allevata a palazzo come fosse figlia di quel Re e di quella Regina,
               insieme al loro figlio, più grandetto di lei ma di poco. Il ragazzo e la ragazza
               crebbero insieme e, divenuti grandi, finirono per innamorarsi. Il <persName type="prize"
                  subtype="lover" source="#fable74">figlio del Re</persName> voleva a tutti i costi averla in sposa, ma il
               Re non voleva che suo figlio sposasse una ragazza abbandonata e la fece andar via da
               palazzo confinandola in una casa lontana e solitaria, con la speranza che suo figlio
               la scordasse.</p>
            <p>Non s'immaginava nemmeno che quella ragazza era la figlia del Sole, ed era fatata e
               sapeva tutte le arti che gli uomini non sanno. Appena la ragazza fu lontana, il Re
               cercò una fidanzata di famiglia reale per il figlio e combinarono le nozze. Il giorno
               delle nozze, furono mandati i confetti a tutti i parenti, amici e familiari, e
               siccome nell'elenco dei parenti, amici e familiari c'era anche quella ragazza trovata
               nel campo delle fave, andarono gli Ambasciatori a portare i confetti anche a lei. Gli
               Ambasciatori bussarono. La figlia del Sole scese ad aprire, ma era senza testa. - Oh,
               scusate, - disse, - mi pettinavo, e ho dimenticato la testa sulla toletta. Vado a
               prenderla -. Andò su con gli Ambasciatori, si rimise la testa sul collo e
               sorrise.</p>
            <p>- Cosa vi do, per regalo di nozze? - disse; e portò gli Ambasciatori in cucina. -
               Forno, apriti! - disse, e il forno s'aprì. La figlia del Sole fece un sorriso agli
               Ambasciatori. - Legna, va' nel forno! - e la legna prese e andò nel forno. La figlia
               del Sole sorrise ancora agli Ambasciatori, poi disse: - Forno accenditi e quando sei
               caldo chiamami! - Si voltò agli Ambasciatori e disse: - Allora, cosa mi raccontate di
               bello? Gli Ambasciatori, coi capelli ritti sul capo, pallidi come morti, stavano
               cercando di ritrovar parola, quando il <persName type="helper" subtype="object" source="#fable74"
                  >forno</persName> gridò: - Sora padrona!</p>
            <p>La figlia del Sole disse: - Aspettate, - ed entrò nel forno rovente con tutto il
               corpo, ci si voltò dentro, tornò fuori e aveva in mano un bel pasticcio ben cotto e
               dorato. - Portatelo al Re per il pranzo di nozze. Quando gli <persName type="dispatcher"
                  subtype="citizen" source="#fable74">Ambasciatori</persName> giunsero a palazzo, con gli occhi fuor delle
               orbite, e raccontarono con un fil di voce le cose che avevano viste, nessuno ci
               voleva credere. Ma la sposa, ingelosita di quella ragazza (tutti sapevano che era
               stata l'innamorata del suo sposo) disse: - Oh, sono cose che facevo sempre anch'io,
               quand'ero a casa. - Bene, - disse lo sposo, - allora le farai anche qui per noi. -
               Eh, sì, certo, vedremo, - cercava di dire la <persName type="hostile" subtype="lover" source="#fable74"
                  >sposa</persName>, ma lui la condusse subito in cucina. - Legna, va' nel forno, -
               diceva la sposa, ma la legna non si muoveva. - Fuoco, accenditi, - ma il forno
               restava spento. Lo accesero i servitori, e quando fu caldo, questa sposa era tanto
               orgogliosa che volle entrarci dentro. Non c'era ancora entrata che era già morta
               bruciata.</p>
            <p>Dopo un po' di tempo, il figlio del Re si lasciò convincere a prendere un'altra
               moglie. Il giorno delle nozze, gli Ambasciatori tornarono dalla figlia del Sole a
               portarle i confetti. Bussarono, e la figlia del Sole, invece d'aprire la porta, passò
               attraverso il muro e venne fuori. - Scusate, - disse, - c'è la porta che non s'apre
               dal di dentro. Mi tocca sempre passare attraverso il muro e aprirla di fuori. Ecco,
               ora potete entrare. Li portò in cucina e disse: - Allora, che cosa preparo di bello,
               al figlio del Re che si sposa? Su, su, legna, va' nel fuoco! Fuoco, accenditi! - E
               tutto fu fatto in un attimo, davanti agli Ambasciatori che sudavano freddo. -
               Padella, va' sul fuoco! Olio, va' nella <persName type="helper" subtype="object" source="#fable74"
                  >padella</persName>! e quando friggi chiamami! Dopo un po' l'olio chiamò. - Sora
               padrona, friggo! - Eccomi, - fece sorridendo la figlia del Sole, mise le dita
               nell'olio bollente e le dita si trasformarono in pesci: dieci dita, dieci pesci
               fritti bellissimi, che la figlia del Sole incartò lei stessa perché intanto le dita
               le erano ricresciute, e diede agli Ambasciatori sorridendo.</p>
            <p>La nuova sposa, quando intese il racconto degli Ambasciatori stupefatti, anche lei
               gelosa e ambiziosa, cominciò a dire: - Uh, bella roba, vedeste io, che pesci faccio!
               Lo sposo la prese in parola e fece preparare la padella con l'olio bollente. Quella
               superba ci cacciò le dita e si scottò così forte che le venne male e morì. La Regina
               madre se la prese con gli Ambasciatori: - Ma che storie venite a raccontare! Fate
               morire tutte le spose! Comunque, trovarono una terza sposa al figlio e il giorno
               delle nozze tornarono gli Ambasciatori a portare i confetti.</p>
            <p>- Uh, uh, sono qui! - disse la figlia del Sole quando bussarono. Si guardarono
               intorno e la videro per aria. - Facevo quattro passi su una tela di ragno. Ora
               scendo, - e scese giù per la tela d'un ragno a prendere i confetti. - Stavolta,
               davvero, non so che regalo fare, - disse. Ci pensò su, poi chiamò: - Coltello, vieni
               qui! - Venne il <persName type="helper" subtype="object" source="#fable74">coltello</persName>, lei lo prese e
               si tagliò un orecchio. Attaccata all'orecchio c'era una trina d'oro che le veniva
               fuori dalla testa, come fosse aggomitolata nel cervello e lei continuava a cavarla
               fuori che sembrava non finisse mai. Finì la trina, e lei si rimise a posto
               l'orecchio, gli diede un colpettino col dito e tornò come prima.</p>
            <p>La trina era tanto bella che a Corte tutti volevano sapere da dove veniva, e gli
               Ambasciatori, nonostante il divieto della Regina madre, finirono per raccontare la
               storia dell'orecchio. - Uh, - fece la nuova sposa, - io ho guarnito tutti i miei
               vestiti di trine che mi facevo a quella maniera. - Te' il coltello, prova un po'! -
               le fece lo sposo. E quella scriteriata si tagliò l'orecchio: invece della trina le
               venne fuori un lago di sangue, tanto che morì. Il figlio del Re continuava a perdere
               mogli, ma era sempre più innamorato di quella ragazza. Finì per ammalarsi, e non
               rideva più né mangiava; non si sapeva come farlo vivere.</p>
            <p>Mandarono a chiamare una <persName type="helper" subtype="magician" source="#fable74">vecchia maga</persName>
               che disse: - Bisogna fargli prendere una pappa d'orzo, ma d'un orzo che in un'ora sia
               seminato, nasca, sia colto e se ne faccia la pappa. Il Re era disperato perché orzo
               così non se n'era mai visto. Allora pensarono a quella ragazza che sapeva fare tante
               cose meravigliose e la mandarono a chiamare. - Sì, sì, orzo così e così, ho capito, -
               disse lei, e detto fatto, seminò l'orzo, l'orzo nacque, crebbe, lo colse, e ne fece
               una pappa prima ancora che fosse passata un'ora.</p>
            <p>Volle andare lei in persona a porgere la pappa al figlio del Re che se ne stava a
               letto a occhi chiusi. Ma era una pappa cattiva, e appena lui ne ebbe inghiottito un
               cucchiaio lo sputò e finì in un occhio della ragazza. - Come? A me sputi in un occhio
               la pappa d'orzo, a me figlia del Sole, a me nipote di Re? - Ma tu sei figlia del
               Sole? - disse il Re che era lì vicino. - Io sì. - E sei nipote di Re? - Io sì. - E
               noi che ti credevamo trovatella! Allora puoi sposare nostro figlio! - Certo che
               posso! Il figlio del Re guarì all'istante e sposò la figlia del Sole che da quel
               giorno diventò una donna come tutte le altre e non fece più cose strane. </p>
         </div>
         <div xml:id="fable75">
            <head>Il Drago e la cavallina fatata<note/></head>
            <span><placeName>Pisa</placeName></span>
            <p>C'era una volta un Re e una Regina senza figli che facevano elemosine e preghiere per
               averne. Finalmente la <persName type="dispatcher" subtype="sovereign" source="#fable75">Regina</persName> si
               mise ad aspettare un bambino e il <persName type="dispatcher" subtype="sovereign" source="#fable75"
                  >Re</persName> mandò per gli <persName type="helper" subtype="sage" source="#fable75">astrologhi</persName>, che
               dicessero chi nascerebbe e la sua stella. Gli astrologhi risposero: - Nascerà un
               figlio maschio, e questo figlio arrivato all'età di vent'anni, né un giorno né un'ora
               di più né di meno, prenderà moglie e alla stessa ora e minuto la ucciderà. Se non
               farà così diventerà un drago -.</p>
            <p>Il Re e la Regina, che avevano sorriso finché gli astrologhi dicevano che sarebbe
               stato maschio e si sarebbe sposato il giorno dei vent'anni, quando seppero il resto
               scoppiarono in lagrime. Il figlio nacque e crebbe bello e buono e i genitori un po'
               ne erano consolati un po' tremavano all'idea della profezia. E quando fu vicino a
               compiere i vent'anni gli cercarono moglie e chiesero la <persName type="protagonist"
                  subtype="sovereign" source="#fable75">Regina di Inghilterra</persName>.</p>
            <p>Questa Regina d'Inghilterra aveva una cavallina che parlava e lei le diceva tutto, ed
               era la sua migliore amica. Appena fu combinato il matrimonio, va dalla <persName type="helper" subtype="animal" source="#fable75">cavallina</persName> e le dice la novità. - Non ti
               rallegrare, bada, - dice la cavallina che era fatata e sapeva tutto, - sappi com'è la
               storia, - e le raccontò il destino di quel Principe. La Regina si spaventò, e non
               sapeva cosa fare. - Ora ti spiego, - disse la cavallina. - Dirai al babbo del tuo
               sposo che la Regina d'Inghilterra non va a nozze in carrozza ma a cavallo, e quando
               sarà il giorno monterai sulla mia groppa e così andrai allo sposalizio. Bada bene
               quando batterò forte una zampa, tienti stretta alla mia criniera e non temere.</p>
            <p>Difatti, al corteo nuziale, accanto alla carrozza dello sposo, c'era la cavallina
               bardata a festa con sopra la Regina d'Inghilterra vestita da sposa. La Regina ogni
               tanto dallo sportello della carrozza guardava lo sposo con la spada sui ginocchi e i
               suoceri con l'orologio alla mano che aspettavano l'ora precisa del suo compleanno. A
               un tratto la cavallina batté forte uno zoccolo, e via come il vento, con la sposa che
               si teneva forte alla criniera. Era suonata l'ora: i suoceri lasciarono cadere gli
               orologi. Sotto i loro occhi, il <persName type="prize" subtype="?" sameAs="Drago" source="#fable75">figlio
                  del Re</persName> si trasformò in un <persName type="villain" subtype="monster" source="#fable75"
                  >drago</persName>, e Re e Regina e tutto il seguito fuggirono via dalla carrozza
               ribaltata, se no li divorava tutti quanti.</p>
            <p>La cavallina arrivò alla casa d'un contadino, e si fermò. Disse alla Regina: -
               Scendi, entra da quel contadino e digli se ti dà il suo vestito, in cambio del tuo da
               regina -. Al <persName type="helper" subtype="citizen" source="#fable75">contadino</persName> non gli parve
               vero d'avere un vestito da regina e per di più da sposa; e in cambio dette il suo
               camiciotto e le sue brache. La Regina vestita da contadino salì in sella e si rimise
               in via. Arrivarono al palazzo d'un altro Re. La cavallina disse alla Regina: - Va'
               dagli stallieri e digli se ti vogliono prendere per mozzo di stalla -. Andò e a
               quella gente parve un buon ragazzo, e poi aveva quella bella cavallina, così dissero:
               - Allora prendiamo te e la cavallina e farai servizio qui con noi. Quel Re aveva un
               figlio proprio dell'età della ragazza, e quando vide il nuovo stalliere cominciò a
               girargli un'idea per il capo. Ne parlò a sua madre: - Mamma, a dirtela, sbaglierò, ma
               quello stalliere credo sia una donna. E ti dirò anche che mi piace.</p>
            <p>- Io dico che ti sbagli, - disse la <persName type="helper" subtype="sage" source="#fable75">madre</persName>.
               - Se vuoi provare portalo in giardino e mostragli i fiori; se fa un mazzetto è una
               donna, se strappa un fiore e se lo mette in bocca è un uomo. Il <persName type="dispatcher" subtype="lover" source="#fable75">Principe</persName> chiamò lo stalliere in giardino
               e gli disse: - Vuoi farti un mazzetto di fiori? Ma la cavallina che sapeva tutto
               aveva già avvertito il finto stalliere, che rispose: - Mah, a me dei fiori me ne
               importa poco, - e ne strappò uno e se lo mise in bocca. - Vedi che è un uomo? - disse
               la madre al Principe quando lui glielo raccontò. - Eppure, mamma, sono persuaso più
               di prima: è una donna. - Allora fa' un'altra prova: invitalo a tavola a tagliare il
               pane: se l'accosta al petto è una donna, se lo taglia franco è un uomo.</p>
            <p>Anche stavolta la cavallina avvertì la padrona, che tagliò il pane franca come un
               uomo. Eppure il Principe non si persuadeva. - Ora, - disse sua madre, - non c'è altro
               che vederlo maneggiare le armi; prova a batterti con lui. La cavallina insegnò alla
               ragazza tutti i segreti del maneggio delle armi, ma le disse anche: - Stavolta, però,
               cara mia, sarai scoperta. Difatti si batté bene, ma alla fine, per la stanchezza,
               svenne; e così finalmente scoprirono che era una donna. Il Principe se ne innamorò
               tanto da volerla sposare. - Sposarla senza sapere chi è? - fece la madre.</p>
            <p>Allora la invitarono a raccontare la sua storia, e quando seppero che era la Regina
               d'Inghilterra, la madre del Principe non ci trovò più nulla da ridire. Lo sposalizio
               si fece con gran feste. Dopo un po' di tempo la sposa aspettava un bambino, e al Re
               venne una lettera che doveva andare in guerra. Ma il Re era vecchio e ci mandò suo
               figlio. Il Principe prese la cavallina di sua moglie, raccomandò ai genitori che
               appena fosse nato il bambino gli scrivessero, e partì. Ma la cavallina prima di
               partire diede tre dei suoi crini alla padrona: - Mettiteli in seno. In caso di
               bisogno, spezza questi tre crini, e io ti aiuterò.</p>
            <p>Venuto il tempo, la Principessa diede alla luce due gemelli, maschio e femmina, i più
               belli che mai si fossero visti. E il Re e la Regina scrissero subito la notizia al
               figlio. Ora accadde che il messaggero che portava la lettera, cavalcando per
               raggiungere il Principe in guerra, si trovò un Drago in mezzo alla via. Era il figlio
               di quel Re, che s'era trasformato il giorno delle nozze. Il Drago l'aveva visto da
               lontano e gli sbuffò contro una fiatata: il messaggero cadde di sella addormentato.
               Allora il Drago gli levò la lettera di tasca, la lesse, e ne scrisse un'altra in cui
               si diceva che la Principessa aveva dato alla luce un cane e una cagna, e tutto il
               popolo era in subbuglio contro di lei.</p>
            <p>Mise questa lettera falsa in tasca al messaggero, che quando si risvegliò non
               s'accorse di nulla, rimontò in sella e portò la lettera al Principe. Il Principe,
               quando la lesse, cambiò di colore in viso, ma non disse parola. Scrisse subito una
               risposta che diceva: "Cani o cagne, serbatemeli e tenete conto di mia moglie". Sulla
               via del ritorno il messaggero ripassò dal posto del Drago, e ricascò addormentato per
               una fiatata da lontano. Il Drago levò la lettera, e gliene mise in tasca un'altra
               così fatta: "Si prendano moglie e figli e li si brucino in mezzo alla piazza; se il
               Re e la Regina non faranno così, saranno bruciati loro".</p>
            <p>Quella risposta fece restar tutti costernati: perché mai il Principe era stato preso
               da tanta collera? Il Re e la Regina per non bruciare quegli innocenti pensarono ad un
               ripiego. Misero la Principessa in una barca, coi bambini, due balie, cibo e acqua, e
               quattro marinai ai remi, e di nascosto da tutti la mandarono via in mare. Poi
               portarono in piazza tre fantocci che figuravano la Principessa e i suoi bambini e li
               fecero bruciare. Il popolo che era affezionato alla Principessa, mormorava e
               prometteva vendetta.</p>
            <p>La Principessa traversò il mare in barca e fu lasciata coi bambini su una riva.
               Camminava sulla spiaggia deserta e le comparve davanti il Drago. Si dava già per
               morta, lei coi figli, quando si ricordò dei tre crini della cavallina. Li trasse dal
               seno, ne strappò uno e sull'istante crebbe lì una gran macchia, fitta da non poter
               passare; ma il Drago ci s'infilò e rigirò dentro, tanto che superò la macchia.
               Strappa un altro crine e sbocca fuori un fiume di gran larghezza, copioso d'acque; il
               Drago penò molto a vincere la corrente, ma alla fine traversò anche il fiume.
               Disperata, strappò l'ultimo crine mentre il Drago stava per afferrarla, e s'alzò una
               lama di fuoco che divampò in un alto incendio. Ma il Drago passò anche il fuoco e
               l'aveva già nelle sue mani, quando sulla spiaggia galoppando a più non posso si vide
               arrivar la cavallina.</p>
            <p>Si misero fronte a fronte, cavallina e Drago; e poi cominciarono la lotta. Il Drago
               era più grande ma la cavallina scalciava con le quattro zampe e dava morsi. Tanto lo
               batté che l'ammazzò schiacciato al suolo. La Principessa si gettò ad abbracciare la
               cavallina, ma la sua consolazione durò poco, perché la cavallina chiuse gli occhi,
               reclinò il capo e stramazzò per terra morta. La Principessa scoppiò in lagrime, come
               le fosse morta una sorella, tanto quella cavallina aveva fatto per lei.</p>
            <p>Stava lì piangendo con i figli, quando alzando gli occhi vide sopra di sé un grande
               palazzo che non le pareva ci fosse stato prima. Guarda bene e vede a una finestra una
                  <persName type="helper" subtype="magician" sameAs="cavallina" source="#fable75">bella signora</persName> che
               le faceva cenno di salire. Andò su coi bambini, e la signora, abbracciandola, disse:
               - Tu non mi riconosci; io sono la cavallina; per un incantesimo non potevo ritornare
               donna finché non avessi ucciso un Drago. Quando hai spezzato i miei crini, io ho
               lasciato tuo marito sul campo di battaglia e sono corsa da te. Ho ucciso il Drago e
               ho rotto l'incantesimo. Lasciamo loro e vediamo il marito che s'era visto fuggire via
               la cavallina d'in sul campo di battaglia. Pensò: "Qualcosa dev'essere successo a mia
               moglie!" E s'affrettò a vincere la guerra per tornare a casa.</p>
            <p>Arrivato alla città il popolo gli si sollevò contro: - Tiranno! Crudele! - gli
               gridavano. - Che male avevano fatto quella povera donna e quelle sue creaturine? -
               Lui non capiva niente. Quando il padre e la madre pieni di rammarico ed ira gli
               mostrarono la lettera ricevuta da lui, disse: - Questa non è mia! - Mostrò la lettera
               che aveva ricevuto ed essi videro che entrambe le lettere erano state scambiate
               chissà da chi. Subito il Principe, ritrovati i marinai che avevano accompagnato la
               moglie su quella spiaggia deserta, si mise in mare con loro. Ritrovò il punto dello
               sbarco, il Drago morto e poi la cavallina pure morta e cominciò a disperarsi. Ma
               mentre piangeva si sentì chiamare: era la bella signora alla finestra del palazzo.
               Andò su, la signora gli disse d'essere la cavallina e gli aperse una stanza dove
               trovò la moglie e i figli. Abbracci, pianti, e gioia. Partirono tutti, anche la bella
               signora che era stata cavallina. Alla città fu un'allegria che non vi dico, e da
               allora in poi stettero sempre tutti assieme e tutti contenti. </p>
         </div>
         <div xml:id="fable76">
            <head>Il Fiorentino<note/></head>
            <span><placeName>Pisa</placeName></span>
            <p>C'era una volta un <persName type="protagonist" subtype="jester" source="#fable76">Fiorentino</persName> che
               tutte le sere andava a conversazione e sentiva ragionare la gente che aveva viaggiato
               e visto il mondo. Lui non aveva nulla da raccontare perché era sempre rimasto a
                  <span><placeName>Firenz</placeName></span>e e gli pareva di far la parte del citrullo. Così gli
               venne voglia di viaggiare; non ebbe pace finché non ebbe venduto tutto, fatto i
               bagagli e fu partito. Cammina cammina, a buio chiese alloggio per la notte in casa
               d'un curato.</p>
            <p>Il <persName type="helper" subtype="explorer" source="#fable76">curato</persName> lo invitò a cena e mangiando
               gli chiedeva il perché del suo viaggio. E sentito che il Fiorentino viaggiava per
               poter poi tornare a Firenze e aver qualcosa da raccontare disse: - Anche a me m'è
               venuto più volte questo desiderio: quasi quasi, se non vi dispiace, possiamo andare
               insieme. - Si figuri, - disse il Fiorentino. - Non mi par vero di trovare compagnia.
               E la mattina partirono assieme, il Fiorentino e il curato. A buio arrivarono a una
               fattoria. Chiesero alloggio e il <persName type="helper" subtype="explorer" source="#fable76"
                  >fattore</persName> chiese: - E perché siete in viaggio? - Quando l'ebbe saputo gli
               venne voglia di viaggiare anche a lui, e all'alba partì con loro.</p>
            <p>I tre fecero molta strada insieme, finché arrivarono al palazzo d'un gigante. -
               Bussiamo, - disse il Fiorentino, - così quando torniamo a casa avremo da raccontare
               di un Gigante. Il <persName type="villain" subtype="monster" source="#fable76">Gigante</persName> venne ad
               aprire in persona e li ospitò. - Se volete restare con me, - disse poi, - qui alla
               Cura mi manca un curato, alla fattoria mi manca un fattore, e per il Fiorentino,
               sebbene di fiorentini non ne abbia bisogno, si troverà un posto anche per lui. I tre
               si dissero: - Be', a stare al servizio di un Gigante si vedranno certo cose fuori
               dell'ordinario; chissà quante potremo raccontarne poi! - e accettarono. Li portò a
               dormire e rimasero intesi che l'indomani avrebbero combinato tutto.</p>
            <p>L'indomani il Gigante disse al curato: - Venga con me che le faccio vedere le carte
               della Cura, - e lo condusse in una stanza. Il Fiorentino, che era un gran curioso, e
               non voleva perdere l'occasione di vedere cose interessanti, mise l'occhio al buco
               della chiave e vide che mentre il curato si chinava a guardare le carte, il Gigante
               alza una sciabola, gli taglia la testa, e lo butta testa e corpo in una botola.
               "Questa sì che sarà da raccontare a Firenze! - pensò il Fiorentino. - Il guaio sarà
               che non mi crederanno". - Il curato l'ho messo al suo posto, - disse il Gigante, -
               ora sistemerò il fattore; venga che le mostro le carte della fattoria.</p>
            <p>E il fattore, senza sospettare niente, seguì il Gigante in quella stanza. Il
               Fiorentino dal buco della chiave lo vede chinarsi sulle carte e poi la sciabola del
               Gigante piombargli tra capo e collo, e poi lui decapitato finire nella botola. Già si
               stava rallegrando di quante cose straordinarie poteva raccontare al suo ritorno,
               quando gli venne in mente che dopo il curato e il fattore sarebbe toccato a lui, e
               che quindi non avrebbe potuto raccontare proprio niente.</p>
            <p>E gli venne una gran voglia di scappare, ma il Gigante uscì dalla stanza e gli disse
               che prima di sistemare lui voleva andare a pranzo. Si sedettero a tavola, e il
               Fiorentino non riusciva a ingollare nemmeno un boccone, e studiava un suo piano per
               sfuggire dalle mani del Gigante. Il Gigante aveva un occhio che guardava male. Finito
               il pranzo il Fiorentino principiò a dire: - Peccato! Lei è tanto bello, ma
               codest'occhio... Il Gigante a sentirsi osservato in quell'occhio, stava a disagio, e
               cominciò ad agitarsi sulla sedia, a batter le palpebre e ad aggrottare le
               sopracciglia. - Sa? - disse il Fiorentino, - io conosco un'erba, che per i mali degli
               occhi è un toccasana; mi pare anzi d'averla vista qui nel prato del suo giardino.</p>
            <p> - Ah, sì? Ah, sì? - fece subito il Gigante. - C'è qui nel prato? E andiamo a
               cercarla, allora. E lo condusse nel prato, e il Fiorentino uscendo guardava bene
               porte e serrature per aver chiara in testa la via per scappare. Nel prato colse
               un'erba qualunque: tornarono in casa e la mise a bollire in una pentola d'olio. -
               L'avverto che farà molto male, - disse al Gigante. - Lei è capace a resistere al
               dolore senza muoversi? - Be', certo... certo che resisto... - fece il Gigante. -
               Senta: sarà meglio che per tenerla ferma la leghi a questa tavola di marmo; se no lei
               si muove e l'operazione non riesce.</p>
            <p>Il Gigante che a farsi aggiustare quell'occhio ci teneva molto si lasciò legare alla
               tavola di marmo. Quando fu legato come un salame, il Fiorentino gli rovesciò la
               pentola d'olio bollente negli occhi accecandoglieli tutti e due: e poi, via, giù per
               le scale, pensando: "Anche questa la racconto!" Il Gigante con un urlo che fece
               tremare la casa s'alzò e con la tavola di marmo legata sulle spalle si mise a
               corrergli dietro a tentoni. Ma comprendendo che accecato com'era non l'avrebbe mai
               raggiunto ricorse a un'astuzia: - Fiorentino! - gridò - Fiorentino! perché m'hai
               lasciato? Non mi finisci la cura? Quanto vuoi per finire di guarirmi? Vuoi
               quest'anello? - E gli tirò un anello. Era un anello fatato.</p>
            <p>- To', - disse il Fiorentino, - questo lo porto a Firenze e lo faccio vedere a chi
               non mi crede! - Ma appena l'ebbe raccolto e se lo fu infilato al dito, ecco che il
               dito gli diventa di marmo, pesante da trascinare per terra la mano, il braccio e
               tutto lui dietro, lungo disteso. Ora il Fiorentino non poteva più muoversi perché non
               ce la faceva a sollevare il dito. Cercò di sfilarsi l'anello dal dito ma non ci
               riusciva. Il Gigante gli era quasi addosso. Disperato il Fiorentino trasse di tasca
               il coltello e si tagliò il dito: così poté scappare e il Gigante non lo trovò più.
               Arrivò a Firenze con un palmo di lingua fuor dalla bocca, e gli era passata la voglia
               non solo di girare il mondo ma anche di raccontare dei suoi viaggi. E il dito disse
               che se l'era tagliato a falciare l'erba.</p>
         </div>
         <div xml:id="fable77">
            <head>I Reali sfortunati<note/></head>
            <span><placeName>Pisa</placeName></span>
            <p>C'era un <persName type="dispatcher" subtype="sovereign" source="#fable77">Re</persName> a
                  <span><placeName>Napoli</placeName></span> che aveva tre figli. Essendo vecchio volle dar
               moglie al maggiore e lo sposò con la Regina di <span><placeName>Scozia</placeName></span>. Poco
               dopo le nozze del <persName type="dispatcher" subtype="sovereign" source="#fable77">figlio</persName>, il Re
               vecchio morì e il figlio ereditò il trono. Gli altri <persName type="villain"
                  subtype="lover" source="#fable77">due fratelli</persName> male sopportavano il fatto d'obbedirlo, e
               tanto lo presero in odio che volevano ammazzarlo. Pensarono tutti i mezzi e
               finalmente uno dei due propose: - Facciamo così, diamo fuoco al palazzo: moriranno
               tutti gli abitanti e il Re con loro. Di palazzo noialtri poi ce ne costruiremo un
               altro -. Così, insieme ad altri birbanti della città, fecero una congiura per
               incendiare il palazzo reale. Ma uno dei congiurati si pentì e andò dal Re a fare la
               spia. Vedendolo entrare a fare la spia i congiurati capirono che non c'era tempo da
               perdere: circondarono il palazzo e gli diedero fuoco.</p>
            <p>La <persName type="protagonist" subtype="hero" source="#fable77">Regina</persName>, che stava a pianterreno,
               appena vide le fiamme si buttò dalla finestra e scappò nel giardino con la sua
               damigella <persName type="helper" subtype="innocent" source="#fable77">Lisabetta</persName>. In fondo al
               giardino c'era un uscio: l'apersero e furono in salvo. Di lontano si vedeva il
               palazzo in fiamme che rovinava con tutti quelli che c'erano dentro. Le due donne
               entrarono in una macchia: camminarono tutta la giornata, ma la Regina aspettava un
               bambino e si stancava. Verso sera incontrarono <persName type="villain" subtype="rebel" source="#fable77"
                  >dodici assassini</persName>. - Ehilà, donne! Che fate qui per questa macchia? - La
               nostra disgrazia ci ha portate fin qui, - disse la Regina.</p>
            <p>Gli assassini presero la damigella, la legarono a un albero e la lasciarono lì; la
               Regina invece la portarono a casa e la tennero con loro. Le facevano far da cucina e
               i servizi di casa; le insegnarono anche le medicine che tenevano in un armadietto,
               per quando tornavano feriti. La Regina, mentre era sola, un giorno, frugando
               nell'armadietto vide una boccetta con su scritto: Veleno da morire in 12 ore. Prese
               la boccetta e si mise a innaffiare con quel veleno tutte le pietanze. Quando gli
               assassini vennero per desinare, lei mise tutto in tavola e scappò. Gli assassini lì
               per lì non ci badarono, si misero a mangiare e morirono tutti avvelenati.</p>
            <p>La Regina andava per la macchia cercando se ritrovava la damigella, ma cammina
               cammina non ne vedeva traccia. Era stanca, si sentiva male: in fondo al bosco trovò
               un albero cavo, ci entrò per riposarsi e tutto a un tratto le vennero le doglie e
               diede alla luce un bambino. Rimase nell'albero tutta la notte dandogli il latte. Alla
               mattina passarono di là <persName type="helper" subtype="caregiver" source="#fable77">due pastori</persName>,
               sentirono il bambino piangere e s'avvicinarono all'albero. Vista la donna con il
               neonato la soccorsero, la portarono a casa loro e dicevano: - Qui sarete come la
               padrona di casa, e non vi faremo mancare nulla -. Così la Regina col figlioletto si
               fermò a vivere nella casa dei pastori, mentre a Napoli i due cognati traditori
               s'erano fabbricato un palazzo nuovo e regnavano tranquilli.</p>
            <p>Erano pastori ricchi, con una grande casa, e un giorno, mentre loro erano fuori, la
               Regina si mise a girare per le stanze. Aperse un uscio e vide una scala lunga lunga.
               Salì e giunse a una porta socchiusa, aperse: c'era un giovane pensoso che sedeva con
               la fronte tra le mani. La Regina fece per ritirarsi ma lui alzò il capo e le disse di
               entrare. S'interrogarono l'un l'altro sul perché si trovavano in quella casa e si
               raccontarono le loro storie.</p>
            <p>- Io sono figlio del Re di Portogallo, - disse il giovane. - Mio padre e il suo
               ciambellano si sposarono il medesimo giorno. Il giorno che io nacqui, alla moglie del
               ciambellano nacque una bambina, da piccoli stavamo sempre insieme e così crescendo ci
               innamorammo l'uno dell'altro. Nessuno era a conoscenza del nostro amore, ma io giurai
               che non sarei andato all'altare con nessun'altra donna che la mia bella Adelaide
               (così si chiamava). Intanto mio padre s'era fatto vecchio e mi volle dar moglie:
               mandò ambasciatori alla Regina d'Inghilterra per concludere le nozze.</p>
            <p>Io non ebbi coraggio di dirgli che amavo Adelaide e lasciai che le trattative
               procedessero. Un giorno fui costretto a confessarle che stavo per sposarmi con
               un'altra; non c'è ricordo più amaro per me che il dolore e la collera della mia amata
               nell'udire le mie parole. Mi cacciò via disperata e indignata, e me lo meritavo. Mio
               padre faceva fare intanto grandi preparativi per lo sposalizio. Nella sala delle
               nozze fece fare tre porte: una per i Principi, una per le Damigelle, e una per i
               Paggi. Durante la cerimonia la sposa s'accorse della mia malinconia.</p>
            <p>"Senti", mi disse, "se tu non mi prendi volentieri, io sono disposta a tornare a casa
               mia". Io le risposi con gentilezza che ero così malinconico di natura. E la sposai.
               Dopo le nozze ci sedemmo in trono: sfilò la Corte, e da una porta venivano avanti
               tutti i Principi, dall'altra tutte le Damigelle e dalla terza tutti i Paggi. Ultimo
               dei Paggi era un fanciullo vestito di bianco, con un gran mazzo di fiori. Venne ai
               piedi del trono, fece una riverenza e salì i gradini per offrire i fiori alla
               sposa.</p>
            <p>Mentre ella tendeva la mano per prenderli, il paggetto trasse di tra i fiori un
               pugnale e la uccise lì sul trono al mio fianco. Il paggio fu afferrato dalle guardie
               e portato al cospetto di mio padre: appena fu davanti a lui cavò fuori un altro
               pugnale e si trafisse il petto. Cercarono di soccorrerlo e s'accorsero che era una
               donna: io m'accostai al paggio e allora riconobbi Adelaide. Era già morta. Nella
               commozione del momento, raccontai a mio padre il perché di quella sua vendetta. Mio
               padre, uomo severissimo, appena intese il mio racconto, comandò che io fossi subito
               rinserrato in una torre, e le chiavi fossero gettate in mare. Là io stetti rinchiuso
               finché non riuscii con l'aiuto di una lunga fune a calarmi giù e a scappare nel
               bosco. Dopo molto camminare nel bosco, stanco, m'addormentai in un tronco d'albero
               cavo. E la mattina fui svegliato da questi due pastori che s'impietosirono della mia
               sorte e mi condussero in questa casa, dove mi trattarono come un loro figlio. Ma voi,
               come siete capitata qui?</p>
            <p>Allora la Regina gli raccontò la sua storia, ed essi si riconobbero entrambi come
               perseguitati da un triste destino. - Sentite, - disse il <persName type="prize"
                  subtype="lover" source="#fable77">Principe</persName>, - poiché a voi è morto il marito e a me la
               moglie, e la sorte ci ha fatto incontrare, sposiamoci. Pregheremo i pastori di darci
               due cavalli, e raggiungeremo la Scozia vostra patria. La Regina approvò e tornati che
               furono i pastori domandarono loro i due cavalli: da parte loro promettevano che
               appena tornati alle loro condizioni regali li avrebbero fatti nobili, per tutto il
               bene che ne avevano ricevuto. I pastori procurarono loro i due cavalli e il Principe
               prese il bambino della Regina sulla sua sella, e partirono.</p>
            <p>Dovevano passare le montagne, e la strada era piena di pericoli. Il cavallo della
               Regina a un tratto ombrò, fece un passo falso e precipitò giù per i burroni che
               s'aprivano sotto la strada. Il povero Principe vide in questo fatto un altro segno
               della disgrazia che lo perseguitava e, affranto, proseguì verso la Scozia a portare
               il bambino in salvo, e la notizia della Regina ritrovata e poi miseramente morta.
               Invece, non era morta. Era precipitata giù, ma rotolando su certi prati s'era
               salvata, e, seppur malconcia, era viva. Rinvenne, si guardò attorno e là in mezzo a
               quei precipizi scorse una casina. La raggiunse, bussò, nessuno rispondeva. Tornò più
               tardi, già a buio, picchiò ancora, non c'era nessuno. S'appostò lì ad aspettare:
               verso mezzanotte venne un <persName type="hostile" subtype="citizen" source="#fable77">uomo tutto
                  peloso</persName> con un carico di bestie morte sulle spalle.</p>
            <p>- Tu qui cosa ci fai? - domandò alla Regina. - Cerco asilo per stanotte, - disse lei.
               L'uomo peloso bussò e stavolta venne la moglie ad aprire. La Regina entrò in quel
               buio, e le diedero da dormire. Al mattino l'uomo peloso uscì a caccia e la moglie
               portò una tazza di brodo alla Regina. Appena la vide al chiaro, la Regina disse: - Ma
               tu sei Lisabetta! - E la moglie dell'uomo peloso disse: - Sì. Era appunto la
               damigella della Regina, Lisabetta, che l'uomo peloso aveva trovato legata all'albero
               come l'avevano lasciata gli assassini, e se l'era portata a casa e le portava ogni
               sera bestie da spellare che lui cacciava in giro. E la maltrattava, perché lei non
               c'era verso che gli volesse bene.</p>
            <p>Le due donne s'abbracciarono e si fecero festa e si raccontarono le loro storie. - Ma
               come facciamo a scappare di qui? - chiese la Regina, - di oppio non ne hai? - Sì,
               posso trovarne, - disse Lisabetta e difatti oppiarono il vino all'uomo peloso, e
               quando cadde addormentato l'ammazzarono e lo sotterrarono. In fondo alla montagna
               c'era un uscio che a passar di lì si andava dritti in Scozia, e la chiave di
               quell'uscio l'aveva l'uomo peloso. Lisabetta prese la chiave, aperse l'uscio e
               insieme con la Regina arrivarono in Scozia.</p>
            <p>A veder la Regina che per due volte avevano creduta morta, tutta la Scozia fu messa
               in allegria. Il padre della Regina era contento di dar la figlia al Principe di
               Portogallo, ma prima di celebrare le nozze voleva far la guerra ai due usurpatori che
               regnavano a Napoli. Mandò ambasciatori al padre del Principe perché gli fosse alleato
               in quella guerra, e difatti il Re di Portogallo mandò una buona armata. Prima di
               partire per la guerra tutti i Generali si radunarono attorno al trono a prestare
               giuramento.</p>
            <p>Accanto al Re erano i due fidanzati: e i Generali venivano a tendere la spada di
               fronte a loro. Quando toccò al Generale del Portogallo, tutt'a un tratto la Regina
               corse giù dal trono, l'abbracciò, lo baciò, ed entrambi caddero svenuti. Aveva
               riconosciuto nel Generale suo marito il Re di Napoli, che invece di morire
               nell'incendio s'era salvato e, fuggito dalle mani dei fratelli, s'era messo sotto
               falso nome al servizio del Re di Portogallo.</p>
            <p>Allora la Regina disse al Principe: - Io non posso sposarvi, perché questo è mio
               marito, ed è vivo. Ma se vi contentate, la mia damigella Lisabetta è figlia del Re di
               Spagna, ed è pure una moglie degna di voi. Il Principe si contentò e mandarono a
               chiamare il Re di Portogallo con la scusa che il suo Generale stava male. Venne il Re
               e quando vide il figlio che non sapeva più se era vivo o se era morto, si commosse e
               si disse pentito d'averlo fatto rinchiudere nella torre.</p>
            <p>Fecero la spedizione contro gli usurpatori di Napoli, li vinsero, li uccisero e
               rimisero sul trono il Re con la Regina e il figlioletto. Lisabetta sposò il Principe
               di Portogallo e così felicemente finirono tutte le disgrazie.</p>
         </div>
         <div xml:id="fable78">
            <head>Il gobbino che picchia<note/></head>
            <span><placeName>Pisa</placeName></span>
            <p>C'era una volta un Re che aveva tre figlie. La maggiore era innamorata del <persName type="protagonist" subtype="lover" source="#fable78">fornaio</persName> che veniva a portare il pane a
               palazzo, e il fornaio era innamorato di lei. Ma come fare a chieder la sua mano? Il
               fornaio si rivolse al Segretario del Re e gli espose il suo caso: - Ma sei pazzo? -
               gli disse il Segretario. - Un fornaio innamorarsi d'una figlia del Re? Se il Re lo
               viene a sapere, povero te! - Era proprio per questo che venivo a parlarle, - disse il
               fornaio, - perché lei cominci a preparare il terreno con Sua Maestà, tanto per
               abituarlo all'idea. - Poveri noi! - e il Segretario si mise le mani nei capelli. -
               Non me lo sogno nemmeno! Il Re comincerebbe a prendersela con me e ci andrei di mezzo
               anch'io. Ma il fornaio, che era un giovane ostinato, continuò a insistere ogni giorno
               col Segretario, perché ne parlasse al Re, finché il <persName type="helper"
                  subtype="citizen" source="#fable78">Segretario</persName>, per levarselo di torno, gli fece: - Ebbene,
               ne parlerò a Sua Maestà, ma bada che ne nascerà un guaio!</p>
            <p> Approfittò d'un giorno che il Re era di buon umore, e gli disse: - Maestà, se mi
               permette, vorrei dirle una parola, ma prima mi dovrebbe promettere di non prendersela
               con me. - Di' pure, - fece il Re, e il Segretario gli rifece il discorso del fornaio.
               Il <persName type="dispatcher" subtype="sovereign" source="#fable78">Re</persName> impallidì: - Eh? Come ti
               permetti! Guardie! Olà! Arrestatelo! - e già il povero Segretario stava per esser
               condotto in prigione, quando il Re si ricordò d'avergli dato la sua parola di non
               prendersela con lui, e allora diede ordine di arrestare le figlie, tutte e tre, e di
               tenerle chiuse a pane e acqua.</p>
            <p>Ce le tenne per sei mesi; poi pensò che era giusto far loro prendere un po' d'aria e
               le mandò in carrozza chiusa, coi servitori, a fare una trottata per lo stradone.
               Arrivate a mezza strada, sullo stradone calò una nebbia fitta fitta, e in mezzo a
               questa nebbia venne fuori un <persName type="villain" subtype="magician" source="#fable78">Mago</persName>,
               aperse la carrozza, prese con sé le ragazze e le portò via. Passata la nebbia, i
               servitori trovarono la carrozza vuota. Richiami e ricerche, tutto inutile: tornarono
               a palazzo a mani vuote. Al Re non restò che gettare un bando: chi ritrovava le tre
               figlie avrebbe potuto scegliersene una in sposa.</p>
            <p>Il fornaio, che era stato subito cacciato via dal palazzo, s'era messo con due
               compagni a girare il mondo. Una sera, in un bosco, avevano trovato una casa
               illuminata. Vanno per bussare, e la porta si spalanca da sé: entrano, salgono le
               scale, e non vedono nessuno; ma c'era una tavola apparecchiata per tre con la cena
               pronta già nei piatti. Si sedettero a mangiare, poi trovarono tre camere da letto coi
               letti rifatti e andarono a dormire. Al mattino accanto ai loro letti trovarono tre
               schioppi. In cucina c'era roba da mangiare, ma ancora cruda. Allora decisero che due
               sarebbero andati a caccia e uno sarebbe restato a fare da cucina. Andò a caccia il
               fornaio con un compagno. Quello che restò, andò per accendere il fuoco; mentre
               metteva il carbone, dal camino saltò fuori una palla d'oro, e gli si mise a ballare
               fra i piedi.</p>
            <p>L'uomo non sapeva dove saltare; quella palla gli correva sempre intorno alle
               caviglie, e lui le sferrò un calcio, la palla fece un giro e gli tornò tra i piedi.
               Lui, un altro calcio, e la palla gli tornava sempre tra i piedi. Più s'accaniva a dar
               pedate, meno riusciva a togliersela di torno. Alla fine, a un calcio più forte degli
               altri, la palla d'oro si spaccò in due e ne saltò fuori un gobbino con un randello in
               mano. Con quel randello il gobbino cominciò a mulinare bastonate. Era un <persName type="helper" subtype="monster" source="#fable78">gobbino</persName> alto così e gli arrivava solo alle
               gambe col randello e tutto, ma menava bastonate tanto furiose che quel poveruomo non
               poteva tenersi ritto, e cadde giù con le gambe tutte un livido.</p>
            <p>Allora il gobbino rientrò nella palla, la palla si richiuse e sparì nel camino. Mezzo
               morto, l'uomo si trascinò con le mani fino alla sua stanza e si buttò sul letto; a
               far da cucina non ci pensò neppure. E poiché era d'animo tristo, pensò: "Se io mi
               sono preso le legnate, se le devono prendere anche i miei compagni". Così quando gli
               altri due tornarono e trovarono che il desinare non era pronto e lui era a letto e
               gliene domandarono ragione, rispose: - Non è nulla, è il cattivo carbone di questi
               posti che m'ha dato alla testa. La mattina dopo, quello che ne aveva toccate stava
               meglio e andò a caccia col fornaio. Restò l'altro a far da cucina, andò per accendere
               il fuoco e dal camino saltò fuori la palla d'oro. Anche lui la prese a pedate
               sperando di togliersela di torno, finché non saltò fuori il gobbino e gli diede tante
               di quelle bastonate da mandarlo anche lui a letto mezzo morto.</p>
            <p>- Il carbone ha fatto male anche a me, - disse, quando i compagni tornarono e non
               trovarono niente di pronto. - Mah! Domani voglio sentire un po' io! - disse il
               fornaio. - Oh, sì! Sentirai, certo che sentirai anche tu! - dissero gli altri due che
               le avevano già buscate. L'indomani restò il fornaio. Andò per accendere il fuoco, e
               la palla d'oro cominciò a ruzzolargli tra i piedi. Lui andava avanti e indietro e la
               palla era sempre a ballargli intorno. Salì in piedi su una seggiola: la palla saltò
               sulla seggiola. Salì su un tavolino; e la palla saltò sul tavolino. Mise la seggiola
               sul tavolino e salì in piedi sulla seggiola; e lassù lasciando che la palla ballasse
               quanto voleva, si mise tranquillamente a spennare un pollo.</p>
            <p>Dopo un po' la palla d'oro si stancò di ballare. S'aperse e uscì il gobbino: -
               Giovanotto, - gli disse, - tu mi piaci: i tuoi compagni m'hanno preso a calci e tu
               no; a loro li ho presi a bastonate, a te ti voglio aiutare. - Bravo, - disse il
               fornaio, - allora aiutami a far da cucina, che mi hai fatto perdere abbastanza tempo.
               Vammi a prendere la legna e tienila ferma che io la spacco. Il gobbino prese a
               reggergli un ciocco, il fornaio alzò la scure, ma invece di colpire il ciocco menò un
               colpo fortissimo tra capo e collo del gobbino e gli tagliò la testa di netto. Poi lo
               prese e lo buttò nel pozzo. Tornarono i compagni e il fornaio: - Eh, poverini, altro
               che carbone! Erano le bastonate che vi hanno fatto male! - E come? Tu non le hai
               avute? - Non solo non le ho avute ma ho tagliato la testa al gobbino e l'ho buttato
               nel pozzo. - Ma va'! A chi la conti! - Se non ci credete, calatemi nel pozzo e ve lo
               porto su.</p>
            <p>I compagni gli legarono una fune alla vita e lo calarono. A metà del pozzo c'era un
               finestrone illuminato, e dietro i vetri si vedevano le <persName type="prize" source="#fable78">tre
                  figlie</persName> del Re chiuse in una stanza, che cucivano e facevano ricami.
               Figuratevi la contentezza dei due innamorati a ritrovarsi! Ma la figlia del Re gli
               disse: - Scappa! Sta per tornare il Mago. Torna stanotte quando dorme e liberaci! Il
               fornaio tutto contento seguitò a calare fino in fondo al pozzo, prese il cadavere del
               gobbino e lo portò su per farlo vedere ai compagni.</p>
            <p>Quella stessa notte si fece calare con una sciabola in mano per andare a liberare le
               figlie del Re. Entrò dal finestrone e c'era il Mago addormentato su un sofà, con le
               tre figlie del Re che gli facevano vento. Se per un momento smettevano di fargli
               vento si svegliava. Il fornaio disse: - Proviamo a fargli vento con la sciabola -. Il
               Mago si svegliò, ma era già morto, col collo tagliato da una sciabolata, e la testa
               che volava giù nel pozzo. Le figlie del Re apersero i cassetti del comò, che erano
               tutti pieni di zaffiri, diamanti e rubini: il fornaio ne riempì una corba, la legò
               alla fune e la fece tirar su dai compagni. Poi una per una legò le ragazze e le fece
               tirar su. - Te', tieni questa noce, - disse la prima, nel momento in cui la legava. -
               Te', tieni questa mandorla, - gli disse la seconda. La terza, che era la sua
               innamorata, siccome era rimasta per ultima gli poté dare un bel bacio, e poi gli
               lasciò una nocciola.</p>
            <p>Adesso toccava al fornaio di farsi tirar su, ma lui diffidava dei <persName type="villain" subtype="rebel" source="#fable78">due compagni</persName>, che già gli avevano fatto quel
               tiro di non dirgli nulla del gobbino; e alla fune invece di legare sé legò il corpo
               del Mago decapitato. Vide il corpo innalzarsi, innalzarsi e poi, tutt'a un tratto,
               precipitare in fondo al pozzo con la fune e tutto, perché i compagni avevano mollato
               la fune, per portarsi via le figlie del Re e dire al Re che le avevano liberate loro.
               Le ragazze, quando videro che non tiravano più su il fornaio, si misero a strepitare:
               - Come? Lui che ci ha liberate? E lo volete lasciare laggiù? - State zitte,
               colombine! - fecero i due bricconi, - che è meglio per voi. Ora tornate a palazzo con
               noi, buone buone, e dite sempre di sì a quel che diciamo noi.</p>
            <p>Il Re, credendoli i veri salvatori delle figlie, li abbracciò e fece loro molte
               feste, e sebbene non fossero tipi da garbargli molto, promise loro una figlia in
               sposa per ciascuno. Ma le figlie cominciarono a trovare scuse per rimandare le nozze,
               e passavano i giorni ad aspettare che il povero fornaio riuscisse a ritornare.
               Lasciato laggiù in fondo, il fornaio s'era ricordato dei tre doni delle figlie del
               Re. Aveva schiacciato la noce, e ci aveva trovato un vestito da principe, bello e
               splendente. Aveva schiacciato la mandorla e ne era uscita una carrozza con un tiro a
               sei. Aveva schiacciato la nocciola e ne era uscito un reggimento di soldati.</p>
            <p>Così, vestito da principe, montato sul suo tiro a sei e seguito dal reggimento di
               soldati, intraprese il viaggio dal mondo di sotto al mondo di sopra, e arrivò alla
               città del Re. Sentendo che arrivava un signore così potente, il Re gli mandò i suoi
               ambasciatori. - Venite per la pace o venite per la guerra? - Per la pace a chi m'ama
               e per la guerra a chi m'ha tradito, - disse il fornaio. - È lui, è lui, il nostro
               salvatore! - dissero le tre figlie del Re che erano salite in cima alla torre a
               guardare con il cannocchiale. - È lui, è lui il mio sposo! - disse la maggiore. -
               Cosa vuole questo villano travestito? - dissero i due compagni e si fecero in campo
               armati.</p>
            <p>Il reggimento sparò tutte le sue fucilerie e i due traditori caddero morti. Il Re
               accolse il nuovo arrivato come il vincitore e liberatore delle sue figlie. - Sono il
               fornaio che lei ha licenziato, Maestà! - disse il giovane. Il Re ci restò tanto male
               che abdicò in suo favore, e il fornaio regnò felice con la sposa.</p>
         </div>
         <div xml:id="fable79">
            <head>Fioravante e la bella Isolina <note/></head>
            <span><placeName>Pisa</placeName></span>
            <p>Un <persName type="dispatcher" subtype="sovereign" source="#fable79">Re</persName>, trovandosi in là con gli
               anni, e col figlio già grande che non voleva imparar nulla, s'insospettì e lo mandò a
               chiamare. - <persName type="protagonist" subtype="lover" source="#fable79">Fioravante</persName>, - gli disse,
               - m'affanno tanto con te per darti l'istruzione, ma è come pestar l'acqua nel
               mortaio. Come faccio a lasciarti la corona? - Caro padre, - disse Fioravante, - sono
               innamorato d'una fanciulla, e tutto quel che mi dite m'entra da un orecchio e m'esce
               dall'altro. Quella fanciulla era <persName type="prize" subtype="creator" source="#fable79"
               >Sandrina</persName>, una povera tessitrice. Il Re ci restò male. - Ma cosa diranno di
               te? Un figlio di Re che s'innamora d'una tessitrice? Non ci badi al decoro? - E pensò
               di scrivere a suo fratello Re di Parigi che si pigliasse per un po' suo figlio a
               Corte, così da dimenticare la tessitrice. Fioravante prese un cavallo brillantino, e
               cominciò il viaggio.</p>
            <p>Cammina cammina, passava per un bosco da lupi buio e intricato, quando il cielo si
               riempì d'un mucchio di nubi, il tuono mugolò lontano, i lampi presero a far lume, e
               si scaraventò giù una gran tempesta. I lupi nelle tane urlavano. Fioravante scese di
               sella e si coricò sotto la pancia del cavallo, accese la pipa e lasciò che venisse
               giù anche il cielo. Quando spiovve, vide, lontano nel bosco, un lumicino. Arrivò a
               una casina, bussò, e aprì una vecchia: - Dove siete capitato, signor mio... - disse,
               con una voce rantolante, e dietro di lei comparve un omaccione con una barba fin sul
               petto.</p>
            <p>Era uno che faceva l'assassino. - Chi siete? - fece al giovane. E Fioravante: - Sono
               il figlio del Re di <span><placeName>Londra</placeName></span> e vado da mio zio Re di Parigi a
               imparare l'istruzione. Rispose l'<persName type="hostile" subtype="rebel" source="#fable79"
                  >assassino</persName>: - Se vuoi salva la vita, devi darmi i tuoi vestiti e far finta
               che io sia te, e tu far da mio servitore, cosicché il Re di Parigi mi riconosca come
               suo nipote. Ma se parli, ti faccio la pelle. Ci stai? - Eh, se ci sto...!</p>
            <p>Andarono a Parigi. Lo zio accolse l'assassino credendolo il nipote che aspettava. E
               Fioravante fu messo nella stalla, a lustrare i cavalli e a mangiare biada con loro.
               Un giorno l'assassino disse al Re: - Tutti i Re hanno delle belle pariglie per le
               loro carrozze e voi no, come mai? Il <persName type="dispatcher" subtype="sovereign" source="#fable79"
                  >Re</persName> rispose: - Avrei cavalli da farmi le pariglie più belle di tutti i Re
               del mondo. Ma sono cavalli selvatici, e pascolano nei prati, tutti in branco. Nessuno
               è mai riuscito a catturare una pariglia per la mia carrozza. E l'assassino: - Il mio
               servitore è capace di catturare tutte le pariglie che volete, o almeno così lui si
               vanta. - Ci provi, - disse il Re, - ma se non ce la fa, pena la testa!</p>
            <p>L'assassino corse subito da Fioravante e gli disse: - Sai, il Re s'è messo in testa
               che tu gli devi procurare una pariglia di cavalli dal suo branco che pascola nei
               prati. E se non ci riesci, sarai decapitato. Fioravante, che a star sempre nella
               stalla s'annoiava, sellò un cavallo e andò verso i prati. Per via, passò per un
               giardino in cui erano tutti i fiori e tutte le piante, e passando vicino a una
               quercia sentì una voce come di donna che diceva: - Fioravante! Fioravante! Restò
               sorpreso, perché in quei posti non c'era mai stato in vita sua e non capiva come
               potessero sapere il suo nome. - Chi è? - fa, e vede uscire dal tronco della quercia
               una bella <persName type="helper" subtype="animal" sameAs="Sandrina" source="#fable79">cavallina</persName>,
               che parla e dice: - Non aver paura, sono io! Se vuoi portar via una pariglia dal
               branco, lascia il tuo cavallo e monta in groppa a me.</p>
            <p>Fioravante legò a un albero la sua bestia, montò sulla cavallina a pelo nudo e andò
               sui prati. Raggiunse il branco, gettò il laccio, prese due cavalli, gli mise la
               cavezza, tutto come fosse la cosa più facile del mondo. Il Re, quando vide la
               pariglia, bella che non ne aveva mai visto una uguale, disse all'assassino: - Tu per
               servitore hai un grand'uomo. Ma adesso vediamo se sa domarla. Fioravante, seguendo i
               consigli della cavallina, con un battitoio di quelli da trebbiare, ridusse i due
               cavalli mansueti e ubbidienti. Il Re disse: - Quel tuo servitore lo voglio invitare a
               pranzo. Ma l'assassino: - Maestà zio, è meglio di no, perché s'è abituato a mangiar
               biada come i cavalli, e se si disabitua, chissà cosa pretende -.</p>
            <p>Così convinse il Re a non invitarlo, e invece lui gli stava sempre dietro con
               discorsi come questi: - Maestà zio, lei è in là con gli anni, purtroppo; a chi la
               lascerà, la sua corona? Lei non ha figli, e mi seccherebbe finisse per toccare
               proprio a me... Il re gli rispondeva: - Figli maschi non ne ho; tu sai che avevo una
               figlia, un occhio di sole, ma mi è morta a quattordici anni. E non ho neanche visto
               la sua tomba, perché è sepolta in un convento delle <note><hi>Indie Basse</hi>"In alcuni
                     volgari d'Italia le Indie Basse denotano un paese che, nell'opinione comune, è
                     lontanissimo" (Nuti).</note></p>
            <p>E io la piango ancora. E il falso nipote:
               - Maestà zio, non piangete, il mio servitore dice che è capace di riportarle questa
               figlia sana e salva. E il Re: - Ma chi è mai questo servitore, da resuscitare i
               morti? - Mah, così lui dice, - fece l'assassino. - Il tuo servitore si vanta troppo.
               Digli che provi a fare quello che dice, pena la testa se non mi porterà Isolina.</p>
            <p>Ma Fioravante aveva la sua cavallina, che gli disse: - Non perderti d'animo. Va' dal
               tuo padrone e chiedigli una coppa di cristallo senza bolle, una gabbia tutta d'oro,
               staggi d'oro, gretole d'oro, e beverello d'oro; e una nave che non faccia un pelo
               d'acqua. Fioravante andò dall'assassino e gli fece tutta la spiegazione. E il Re
               diede ordine che gli fosse tutto preparato. Con la nave Fioravante salpò per le Indie
               Basse, portandosi a bordo la fida cavallina. In mezzo al mare, vide un pesce che
               guizzava fuor dall'acqua. - Piglialo! - gli disse la cavallina, e Fioravante con
               un'acciuffata riuscì a pigliarlo al volo. - Mettilo nella coppa di vetro, adesso, -
               disse la cavallina.</p>
            <p>Sbarcati alle Indie Basse, si misero in marcia verso il convento. Passò un uccello
               volando basso, e la cavallina disse: - Acchiappalo! - E Fioravante l'agguantò. -
               Mettilo nella gabbia d'oro, - disse la cavallina. Arrivarono al convento e Fioravante
               domandò alla Badessa dov'era sepolta Isolina, la figlia del Re di Parigi. La Badessa
               accese un cero, lo condusse in chiesa, gli mostrò la tomba e lo lasciò lì. Fioravante
               si mise a scavare: scavò, scavò e sotto la terra gli apparve la figlia del Re, ornata
               d'oro e di diamanti, fresca come fosse addormentata. Fece per tirarla su ma non
               riusciva a muoverla, come fosse diventata tutt'uno con la pietra. Andò a domandare
               consiglio alla cavallina, che aspettava fuori dalla chiesa. - Devi sapere, - gli
               disse la cavalla, - che a Isolina le manca una treccia bionda che aveva intorno al
               capo, e senza quella non si stacca dalla tomba. Fatti dire dalle monache dove l'hanno
               messa: quando riavrà la treccia, verrà via come un petalo di rosa.</p>
            <p>Fioravante andò a bussare dalla Badessa e le domandò della treccia. - La treccia s'è
               persa in mare, - disse la <persName type="helper" subtype="sage" source="#fable79">Badessa</persName>, - nel
               viaggio per portarla al convento a seppellire. Allora la cavallina gli disse: - Sai
               cosa devi fare? Ributta in mare il pesce che hai nella coppa e digli che in cambio
               della libertà ti porti la treccia d'Isolina. La treccia era in fondo al mare e due
               delfini se la disputavano facendo a tira tira. Il pesce, liberato, passò in mezzo
               veloce, afferrò la treccia con la bocca e la strappò via con sé. I delfini andarono a
               coda levata tutti e due, e non seppero più dov'era finita la treccia. Per vendicarsi
               si misero a mangiare tutti i pesciolini che incontravano. Ma intanto il pesce aveva
               portato la treccia a Fioravante che lo aspettava sulla riva, e lo ringraziò e lo
               lasciò libero.</p>
            <p>Fioravante mise la treccia intorno al capo d'Isolina, fece per alzarla, e lei venne
               su leggera come una piuma. La portò sulla nave, ma era morta e Fioravante si
               domandava se a vederla tornare così suo padre non ne avrebbe avuto ancora più dolore.
               Ma la cavallina gli disse: - Va' dalla Badessa e chiedile dov'è lo spirito di
               Isolina. Quando riavrà il suo spirito ritornerà viva. La Badessa disse: - Lo spirito
               d'Isolina è così lontano che nessuno lo può raggiungere. Figuratevi che è in cima a
               una montagna a picco come una torre, tanto alta che per raggiungere la cima bisogna
               passare l'aria rossa, l'aria verde e l'aria nera, e affrontare bestie feroci di tutte
               le specie e nazioni. - Come si fa? - disse Fioravante alla cavallina. E lei: - Libera
               l'uccello dalla gabbia d'oro.</p>
            <p>L'uccello spiccò il volo via per il cielo, salì fino all'aria rossa e diventò tutto
               rosso, passò nell'aria verde e diventò tutto verde, entrò nell'aria nera e diventò
               tutto nero. Fuor dell'aria nera usciva la vetta della montagna, e su questa vetta, in
               una piccola ampolla, c'era lo spirito della bella Isolina. L'uccello prese l'ampolla
               col becco, e si tuffò giù per l'aria, ridiventò nero, verde e rosso, e tornò sulla
               nave da Fioravante con l'ampolla. Fioravante gli ridiede libertà, prese l'ampolla e
               la versò tra le labbra della bella Isolina. <persName type="prize" source="#fable79">Isolina</persName> trasse
               un sospiro, le si colorirono le gote, e disse: - Oh, quanto ho dormito! La nave tolse
               le ancore e partì. Al porto di Parigi c'era il Re che li aspettava. Appena vide che
               Fioravante gli aveva riportato la figlia viva, uscì fuor di sé dall'allegria, e disse
               al falso nipote: - Quel tuo servitore è il più grand'uomo che esista!</p>
            <p>Ordinò un gran pranzo, con Re e Regine per invitati, e volle che ci venisse anche il
               servitore. Stavolta il falso nipote non riuscì a persuaderlo con la storia della
               biada e dovette trasmettergli l'invito. Ma aggiunse: - Sai, Fioravante, a tavola non
               devi aprire bocca; tu sei abituato a stare coi cavalli e ti metteresti a nitrire.
               Siamo intesi? - e lo guardò con quell'aria che si capiva che gli avrebbe fatto la
               pelle alla prima parola che Fioravante avesse pronunciata. E Fioravante, che s'era
               già consigliato con la cavallina: - Tutto come vuoi, però di' al Re che al pranzo io
               ci vado solo se invita anche la mia cavallina.</p>
            <p>Il re a sentire quella stranezza, voleva rifiutare, ma quell'uomo gli aveva
               risuscitato la figlia e non si poteva guardar tanto per il sottile. Sicché al pranzo,
               tutti quei Re e quelle Regine si videro seduti a tavola col servitore e con la
               cavallina, e non sapevano che faccia fare. Mangiato e bevuto, cominciarono le
               chiacchiere, e ognuno diceva la sua. Solo Fioravante stava zitto. - E tu che ne hai
               passate tante, stai zitto? - gli chiesero. Ma lui sorrideva e non apriva bocca.
               Allora la cavallina s'alzò con le zampe davanti sul tavolo e disse: - Se lorsignori
               mi danno il permesso parlerò io per lui. A sentir parlare la cavallina, tutti presero
               paura. Ma ancora più stupiti rimasero, quando dalla voce della cavallina intesero
               tutta la storia di Fioravante dal principio alla fine. Il falso nipote aveva fatto
               per scappare ma le guardie l'avevano subito arrestato.</p>
            <p>Il Re disse: - Fioravante, nipote mio, prendi questo assassino e castigalo come
               merita. Rispose la cavallina: - Basta che Fioravante mi monti in groppa e l'assassino
               sia legato alla mia coda. Andremo a fare un giro così per la città. Se tornerà vivo,
               ben per lui. Così presero il trotto, coll'assassino trascinato dietro. Coppie di
               calci, schizzate, botte contro tutti i sassi. Quando furono di ritorno l'assassino
               non si muoveva più. E il Re disse: - Fioravante, tu m'hai rimesso al mondo la figlia:
               è giusto che la sposi. E Fioravante: - Se mio padre mi dà licenza di sposare la
               cugina, lo farò. Il Re di Parigi scrisse a Londra al fratello, che fu tutto contento
               anche perché così il figlio si toglieva dal capo quella tessitrice.</p>
            <p>Dopo le nozze, Fioravante andò dalla cavallina. - Sai? - le disse, - ho sposato la
               figlia del Re. - Lo so, - disse la cavallina, - ora so che per me non c'è più bene...
               - Ma che dici, cavallina? Io ti vorrò sempre più bene, non t'abbandonerò mai... - No,
               ti dimenticherai di me... A sera, prima di ritirarsi con la sua sposa, Fioravante
               pensò di andare a salutare la cavallina come faceva tutte le sere. Isolina gli disse:
               - Ora è già buio, ci andrai domani, - e Fioravante le disse di sì. La mattina, quando
               scese nella stalla, la cavallina gli fece: - Hai visto? Non ti ricordi più di me... -
               Ma, cavallina... - Ecco, se mi vuoi bene, questa è l'ultima prova: prendi la spada e
               tagliami netto la testa. - No! Non sarà mai! - Vuol dire che non mi vuoi bene. Col
               cuore che gli piangeva, Fioravante alzò la spada e zac! le tagliò netto la testa. E
               cosa vide? Dal collo della cavallina uscì fuori, bell'e vestita, una bella ragazza,
               bianca e rossa come una mela. Era Sandrina, la tessitrice, la sua antica innamorata.
               - Vedi, Fioravante, - gli disse, - per salvarti la vita mi sono fatta fare un
               incantesimo da una maga, e ho preso l'aspetto d'una cavallina. E ora tu m'hai
               abbandonato... - O Sandrina! Se avessi saputo che eri tu mai più avrei sposato la
               Isolina! O se potessi tornare indietro! Ma indietro non poteva tornare e per
               rimediare in qualche modo egli diede a Sandrina una ricca dote, così da farla sposare
               a un mercante di <span><placeName>Fiesole</placeName></span>, e lui restò Re di Londra e di Parigi
               e marito della bella Isolina dalla treccia bionda.</p>
         </div>
         <div xml:id="fable80">
            <head>Lo sciocco senza paura<note/></head>
            <span><placeName>Livorno</placeName></span>
            <p>Un <persName type="dispatcher" subtype="citizen" source="#fable80">uomo</persName> aveva un <persName type="protagonist" subtype="hero" source="#fable80">nipote</persName> che era stupido: non capiva niente
               ma non aveva paura di nulla. Quell'uomo partì e lasciò detto al nipote che stesse
               attento ai ladri, che non portassero via la roba di casa. E lui: - Che sono questi
               ladri? Che cos'è questa roba di casa? Io non ho paura di niente. Vengono i <persName type="villain" source="#fable80">ladri</persName>, gli dicono: - Cosa fai qui, ragazzo? Noi dobbiamo
               rubare. - E be', e con ciò? E rubate pure, chi ve lo impedisce? Credete che io abbia
               paura? - e li lasciò rubare tutto. Torna lo zio e vede la casa svaligiata. Dice al
               nipote: - Hai fatto venire i ladri? - Io? Io ero qui sulla porta. Sono venuti i
               ladri. Hanno detto: "Che fai qui? Dobbiamo rubare". "E chi ve lo impedisce?", gli ho
               detto, "guarda che tipi!" e loro hanno rubato. Io non c'entro.</p>
            <p>L'uomo pensò che aveva un fratello prete, che avrebbe potuto educarlo meglio. - Devi
               andare da tuo zio prete, - gli disse. - Che cos'è questo zio prete? io non conosco
               zii preti, io non conosco nessuno, se vogliamo andare dallo zio prete su, andiamoci!
               Lo <persName type="helper" subtype="sage" source="#fable80">zio prete</persName> la prima sera gli disse: -
               Stasera devi andare a spegnere i lumi in chiesa. E il nipote: - Cosa sono questi
               lumi? che cos'è questa chiesa? Io non conosco lumi, io non conosco chiesa; andrò dove
               volete, non ho paura di niente. Lo zio aveva detto al sacrestano che mentre il nipote
               spegneva i lumi calasse un corbello pieno di candele accese e dicesse: - Chi vuol
               vedere il Regno dei Cieli, venga qui dentro. Il nipote vede il corbello, sente la
               voce e dice: - Che cieli, che cieli, io non conosco cieli, aspettatemi che vengo.</p>
            <p>Prende un coltello e taglia la fune. Il sacrestano tira e gli rimane la fune in mano.
               La sera dopo lo zio prete comandò al sacrestano che si mettesse in una bara e si
               fingesse morto per poi far paura al nipote. - Questa sera vai a vegliare un morto, -
               disse al ragazzo. - Che cos'è questo morto? Che cos'è questo vegliare? Io andrò in
               tutti i posti -. E andò in chiesa a vegliare il morto. C'era un lumicino fioco fioco
               vicino al morto, e tutto il resto buio. Il morto comincia ad alzare una gamba. Il
               ragazzo lo guarda e non si fa né in qua né in là. Il morto alza la testa, e il
               ragazzo sbadiglia. Allora il morto dice: - Ehi, tu! sono vivo ancora! Il ragazzo
               dice: - Se sei vivo, morirai ora -. Prende uno spegnitoio, glielo dà sulla testa e
               l'ammazza. Torna dallo zio prete e gli dice: - Sai, quel morto, non aveva finito di
               morire, e l'ho finito io.</p>
         </div>
         <div xml:id="fable81">
            <head>La lattaia regina<note/></head>
            <span><placeName>Livorno</placeName></span>
            <p>C'erano un Re e una Regina che non avevano avuto figli. Una <persName type="helper"
                  subtype="sage" source="#fable81">vecchina</persName>disse loro l'avvenire. - Contentatevi di scegliere,
               - disse, - tra avere un figliolo che se ne andrà via di casa e non lo vedrete più, e
               una figliola che se la guarderete per bene riuscirete a tenerla fino a diciott'anni.
               Il Re e la Regina si contentarono della figliola; e difatti, poco dopo la figliola
               venne al mondo. Il <persName type="dispatcher" subtype="caregiver" source="#fable81">Re</persName> fece fare un
               bellissimo palazzo sottoterra e lì la bambina fu educata e cresciuta senza sapere
               nulla di quel che c'era là sopra.</p>
            <p>Arrivata a diciott'anni, cominciò a pregare la <persName type="helper"
                  subtype="caregiver" source="#fable81">governante</persName>che le aprisse la porta. E la governante finì
               per obbedirle. La ragazza uscì dalla porta e si trovò in giardino. C'era il sole che
               lei non aveva mai visto, i colori del cielo e dei fiori, e ne restò incantata. Ma
               ecco che dal cielo calò un <persName type="helper" subtype="animal" source="#fable81">uccello dalle grandi
                  ali</persName>, la prese con gli artigli e la portò via. Volò, volò, poi scese su una
               casa di campagna e abbandonò la ragazza sul tetto. Due contadini, padre e figlio, dai
               campi, videro qualcosa che luccicava sul tetto della casa. Salirono sul tetto con una
               scala a pioli e ci trovarono una ragazza con una corona di brillanti in testa che
               luccicava tutt'intorno.</p>
            <p>Quel contadino aveva cinque figlie che facevano le lattaie; e si tenne la ragazza a
               casa insieme con le cinque figlie. Ogni mese si vendevano un brillante della corona e
               così campava tutta la famiglia. Quando i brillanti furono finiti, la <persName type="protagonist" subtype="creator" source="#fable81">ragazza</persName> disse: - Io non voglio vivere
               alle vostre spalle; mamma, - (lei ormai chiamava mamma la moglie del contadino), -
               andate dalla Regina di questo paese e fatevi dare qualcosa da ricamare.</p>
            <p>La donna andò, ma la <persName type="hostile" subtype="sovereign" source="#fable81">Regina</persName> le disse:
               - Cosa volete che sappia ricamare una vostra figlia, che ha sempre fatto la lattaia?
               - E per dispregio le diede un pezzo di canovaccio. La ragazza si mise a ricamarlo e
               ne venne fuori una cosa così preziosa, che la Regina quando la contadina glielo portò
               restò a bocca aperta, e le mandò due monete d'oro, e insieme un cencio da toglier la
               polvere, che provasse a ricamare un po' quello. Dopo qualche giorno, la contadina le
               portò un capolavoro di ricamo. La Regina le diede tre monete d'oro e una gonnellaccia
               tutta sdrucita. La contadina gliela riportò che pareva una gonna da festa da
               ballo.</p>
            <p>- Ma dove ha imparato a ricamare così bene, vostra figlia? - chiedeva la Regina. -
               Dalle monache... - Sarà, ma questi non sono lavori che possano essere usciti dalle
               mani d'una contadina. Bene, le ordinerò tutto il corredo di sposo di mio figlio. Il
                  <persName type="hostile" subtype="lover" source="#fable81">figlio del Re</persName>, saputo di questa
               lattaia che gli ricamava il corredo, la volle conoscere, e l'andava a trovare mentre
               lavorava. E siccome era un giovane un po' discolo, le dava anche noia. Un giorno, dài
               e dài, la prese di sorpresa e le diede un bacio. La lattaia allora gli puntò il
               punteruolo contro il petto. Lo punse nel cuore e lui morì.</p>
            <p>La ragazza fu condotta al Tribunale, e questo Tribunale era formato dalle quattro
               figlie del Re. La maggiore chiese condanna a morte, la seconda condanna a vita, la
               terza a vent'anni, e la piccina, che era la più buona, e che dentro di sé capiva che
               la colpa era stata del fratello, chiese solo una condanna a otto anni, ma chiusa in
               una torre insieme col cadavere, perché l'avesse sempre sotto gli occhi e si pentisse.
               Vinse il consiglio della più piccina. La ragazza fu condotta alla torre, e passando,
               la figlia del Re più <persName type="helper" subtype="caregiver" source="#fable81">piccina</persName> le disse
               all'orecchio: - Non aver paura. Io t'aiuterò.</p>
            <p>Difatti tutti i giorni mandava alla prigioniera della torre i cibi migliori della
               mensa di Corte. Da tre anni la prigioniera stava chiusa nella torre, quando vide
               apparire in cielo l'uccello dalle grandi ali che l'aveva rapita. Si posò in cima alla
               torre, si costruì un nido e fece le uova. Dalle uova nacquero dieci uccellini. -
               Uccello, uccello, - diceva tutti i giorni la prigioniera, - come m'hai portato via da
               casa, portami via di qui. Vicino alla torre, c'era il palazzo delle tre figlie
               maggiori del Re. E un giorno, stando alla finestra, sentirono questo discorso della
               ragazza e l'andarono a riferire al Re. - Cacciate quell'uccello dalla torre, - ordinò
               il Re. Le guardie, con le loro lance, buttarono giù il nido, i dieci uccellini
               caddero a terra e restarono morti.</p>
            <p>La sera, la prigioniera vide il grande uccello scendere sugli uccellini morti con nel
               becco un ciuffo d'una certa erba, strusciarli con quell'erba e gli uccellini
               risuscitarono. - Uccello, uccello, - disse la prigioniera, - portami quest'erba
               miracolosa! L'uccello rivolò via e ritornò con un fascio d'erbe nelle zampe. La
               ragazza prese l'erba e corse a strofinarla sul cadavere del figlio del Re. A poco a
               poco, il figlio del Re risuscitò. Non so dire chi dei due fu più felice:
               s'abbracciarono, si baciarono, si fecero tante feste. La notizia la tennero segreta a
               tutti, tranne che alla figliola del Re la più piccina, che, tutta contenta della
               bella sorpresa, prese a mandar loro ogni giorno ogni ben di Dio, e poiché il fratello
               le chiese una chitarra, gli mandò anche una chitarra.</p>
            <p>Adesso i due innamorati rinchiusi nella torre passavano le ore cantando e suonando la
               chitarra. Le tre figlie maggiori del Re, dal palazzo vicino, sentivano questi suoni e
               questi canti e vollero andare a vedere cosa c'era. Ma il figlio del Re si sdraiò di
               nuovo nella cassa e la ragazza fece finta di cascare dalle nuvole. Le sorelle
               tornarono con un pugno di mosche; ma la sera, risentirono venire dalla torre suoni e
               canti. Insistettero tanto col Re, che lui diede ordine che la prigioniera fosse
               cambiata di prigione. Andarono le guardie a prenderla, ed ecco che la si vide uscire
               di prigione a braccetto del figlio del Re, vivo e sano come un pesce.</p>
            <p>Tutta la famiglia reale, che era alla finestra a veder passare la prigioniera, restò
               a bocca aperta. - Babbo, mamma, sorelle, - disse il figlio del Re, - vi presento la
               mia sposa -. La sorella più piccina batté le mani. Ma alle <persName type="villain"
                  subtype="lover" source="#fable81">tre sorelle maggiori</persName>, d'avere una cognata lattaia, non
               andava giù, e le studiarono tutte per umiliarla e canzonarla. - Prima delle nozze, -
               disse la sposa, - devo andare a casa mia a salutare i miei genitori. Ditemi che
               regalo vi devo portare. - Uh! Un fiasco di latte! - disse la prima cognata. - Ih! Io
               voglio una ricotta! - disse la seconda cognata. - Eh! A me portami una cesta d'aglio!
               - disse la terza cognata.</p>
            <p>La lattaia partì ma non andò dal contadino, andò da suo padre quello vero, il Re che
               l'aveva tenuta tanto tempo nel palazzo sottoterra. E dopo una settimana tornò dallo
               sposo con una bella pariglia tirata da cavalli bianchi. - Come? La lattaia in
               pariglia? - si chiesero le cognate vedendola arrivare. Scese la lattaia e portò i
               regali: alla prima cognata diede il fiasco di latte, fiasco d'argento con la veste
               d'oro; alla seconda cognata diede la ricotta, ricotta d'argento in un paniere d'oro;
               alla terza cognata diede la cesta d'aglio, spicchi di brillanti e foglie di smeraldo.
               - E a me che t'ho sempre voluto bene non mi hai portato niente? - chiese la più
               piccina. La lattaia aperse lo sportello della carrozza e scese un <persName type="prize"
                  subtype="lover" source="#fable81">bel giovane</persName>. - Questo è il mio fratellino che è nato mentre
               io ero via dalla Corte. Sarà il tuo sposo.</p>
         </div>
         <div xml:id="fable82">
            <head>La storia di Campriano<note/></head>
            <span><placeName>Lucchesìa</placeName></span>
            <p>C'era un uomo, lavoratore di terra, che si chiamava <persName type="protagonist"
                  subtype="jester" source="#fable82">Campriano</persName>. Aveva moglie e un mulo. Dalla campagna in cui
               zappava passava <note><hi>gente di Ciciorana</hi> "Col nome di que' di Ciciorana si
                     vuole indicare nelle nostre novelle una gente zotica e semplice per eccellenza"
                     (Giannini, Novelle lucchesi)</note>, e lo chiamavano: - Campriano, che
               fai? - e gli domandavano se veniva a casa. E lui, col suo ciuco, spesso
               s'accompagnava a loro per un tratto.</p>
            <p>Un mattino, Campriano fece entrare certe monete d'oro che aveva, nel didietro del
               ciuco. Passarono quelli di Ciciorana, e Campriano disse: - Vengo anch'io! - Caricò il
               ciuco e s'unì a loro discorrendo. Era tempo di primavera, le erbe sono belle, e anche
               le bestie vanno di corpo facilmente. Cammin facendo, tra la qualità dell'erba e la
               fatica, il ciuco cominciò a dar di corpo a tutt'andare: e buttò fuori quel danaro che
               il suo padrone gli aveva messo in corpo. Gli domandarono quelli di Ciciorana: - Come,
               Campriano? Il tuo ciuco fa i danari? E lui: - Eh, se non avessi questo ciuco, non
               potrei tirare avanti... È lui la mia fortuna. Gli dissero subito: - Tu ce lo devi
               vendere, Campriano! Devi venderlo a noi! - Eh, non lo vendo! - Ma se lo vendessi,
               quanto chiederesti? Tanto? - Non lo venderei per tutto l'oro del mondo. Bisognerebbe
               che mi offriste almeno almeno trecento scudi.</p>
            <p><persName type="villain" source="#fable82">Quelli di Ciciorana</persName> misero le mani in tasca e tra tutti
               tirarono fuori trecento scudi. Presero il ciuco, e appena furono a casa dissero alle
               mogli di mettergli delle lenzuola sotto nella stalla perché al mattino avrebbero
               presi i denari fatti nella notte. Alla mattina, corrono alla stalla. Le lenzuola
               erano piene di letame di ciuco. - Campriano ci ha ingannato! Ammazziamo Campriano! -
               e dato mano alle forche e ai badili andarono a casa di Campriano. S'affacciò la
               moglie. - Campriano non c'è: è alla vigna! - Lo faremo uscire noi dalla vigna! -
               gridarono e ripresero la strada. Alla vigna, lo chiamarono: - Campriano! Vieni! Ti
               vogliamo morto!</p>
            <p>Esce Campriano di tra i filari: - Perché? - Ci hai venduto il ciuco, e non fa i
               denari! E Campriano: - Bisogna vedere come l'avete tenuto. - Bene l'abbiamo tenuto:
               broda dolce da bere ed erbe fresche da mangiare! - Povera bestia! Se non è morto poco
               ci manca! È abituato a mangiare roba dura per aver la forza di granire il denaro, non
               capite? Aspettate, - aggiunse, - verrò a vedere con voi. Se sta bene me lo ripiglio,
               se no ve lo tenete com'è e pazienza. Ma prima devo passare a casa un momento. - Bene!
               Va' a casa e torna subito che t'aspettiamo qui.</p>
            <p>Campriano corse dalla <persName type="helper" subtype="caregiver" source="#fable82">moglie</persName> e le
               disse: - Metti a bollire una pentola di fagioli. Ma bada, quando noi veniamo a casa,
               devi far finta di tirarla fuori dalla credenza mentre bolle. Hai capito? Con gli
               uomini di Ciciorana, andò alla stalla e trovò il mulo tra le lenzuola piene di
               letame. - Mi meraviglio che non sia morto, - disse, - questa bestia per il lavoro non
               è più buona. Ma che maniera di fare! Se sapevo che me la riducevate così! Povera
               bestia! Quelli di Ciciorana erano perplessi: - E adesso come la mettiamo? - Come la
               mettiamo? Se sto zitto io vi conviene star zitti anche voialtri! - Eh, sì, hai
               ragione! - Be', è andata così. Venite a desinare a casa mia, facciamo la pace e chi
               ne ha avuto ne ha avuto. Arrivarono a casa di Campriano e trovarono la porta chiusa.
               Campriano bussò e sua moglie uscì dalla stalla, facendo finta di venire da fuori e
               d'entrare in casa allora.</p>
            <p>In cucina il fuoco era spento; Campriano disse: - Come! Non mi hai fatto desinare? -
               Torno ora dal campo, - dice lei, - ma desinare è presto rimediato. Apparecchiò la
               tavola per tutti, poi aperse la credenza e c'era la pentola dei fagioli che stava
               bollendo. - Come? - dicono quelli di Ciciorana, - la pentola che bolle nella
               credenza? Come fa a bollire senza fuoco? - Eh, se non avessi questa pentola! - dice
               Campriano. - Come faremmo ad andar a lavorare io e mia moglie se non fossimo sicuri
               di trovare la minestra già bollita da sé? - Campriano, - dicono quelli, - ce la devi
               vendere. - Ma neanche per tutto l'oro del mondo! - Campriano, ci è andata male col
               mulo: ci devi vendere la pentola. Ti diamo trecento scudi -. Campriano vendette la
               pentola per trecento scudi e loro se ne andarono.</p>
            <p>La moglie gli disse: - Ti volevano già ammazzare per il mulo. E adesso come la
               rimedi? - Aspetta a me, - disse Campriano. Andò da un macellaio, comprò una vescica
               di bue e la fece riempire di sangue crudo. Disse alla moglie: - Te', mettiti questa
               vescica in seno e non ti spaventare se vedrai che ti darò col coltello. Arrivarono
               quelli di Ciciorana con randelli e pali. - Ti vogliamo morto! Rendici i nostri denari
               o ti ammazziamo! - Che c'è, che c'è? Sentiamo le ragioni. - Tu ci hai detto che la
               pentola bolliva senza fuoco. Noi siamo andati a lavorare con le nostre donne, siamo
               tornati e i fagioli erano crudi come prima! - Piano, piano, qui dev'essere stata
               quella sciagurata di mia moglie. Ora le domando se alle volte non me l'avesse
               cambiata...</p>
            <p>Chiama la moglie e dice: - Di' la verità, hai barattato la pentola a questi uomini? E
               lei: - Certo: dài via le cose senza chiedermi niente; poi tocca a me lavorare! Non la
               voglio perdere io, quella pentola! Campriano diede un urlo: - Ah, sciagurata! - Prese
               un coltello, le volò addosso, la colpì in quella vescica nascosta in seno che sprizzò
               sangue da tutte le parti. La donna cascò a terra in un lago. I due di Ciciorana
               rimasero pallidi di spavento. - Per una pentola, Campriano, ammazzi una donna?
               Campriano diede un'occhiata alla moglie tutta insanguinata e sembrò preso da un po'
               di compassione. - Ma, poverina anche lei, facciamola rivivere, allora! - Tirò fuori
               di tasca una cannuccia, la mise in bocca alla donna, soffiò tre volte e la donna si
               rialzò sana e fresca come prima.</p>
            <p>I due di Ciciorana, a occhi sbarrati: - Campriano, - dissero, - questa cannuccia la
               devi dare a noi. - Eh no, - disse Campriano, - tante volte mi prende la fantasia
               d'ammazzare mia moglie; e se non avessi la cannuccia non potrei farla rivivere.
               Insistettero, insistettero, e finirono per dargli altri trecento scudi. E Campriano
               vendette la cannuccia. Andarono a casa loro, attaccarono briga con le mogli e le
               accoltellarono. La giustizia li prese mentre stavano ancora soffiando con la
               cannuccia e furono messi nella galera a vita. </p>
         </div>
         <div xml:id="fable83">
            <head>Il regalo del vento tramontano<note/></head>
            <span><placeName>Mugello</placeName></span>
            <p>Un contadino di nome <persName type="protagonist" subtype="caregiver" source="#fable83">Geppone</persName>
               abitava nel podere d'un Priore, su per un colle dove il vento tramontano distruggeva
               sempre frutti e piante. E il povero Geppone pativa la fame con tutta la famiglia. Un
               giorno si decide: - Voglio andare a cercare questo vento che mi perseguita -. Salutò
               moglie e figlioli e andò per le montagne.</p>
            <p>Arrivato a Castel Ginevrino, picchiò alla porta. S'affacciò la moglie del Vento
               Tramontano. - Chi picchia? - Son Geppone. Non c'è vostro marito? - È andato a
               soffiare un po' tra i faggi e torna subito. Entrate ad aspettarlo in casa, - e
               Geppone entrò nel castello. Dopo un po' rincasò il <persName type="helper"
                  subtype="element" source="#fable83">Vento Tramontano</persName>. - Buon giorno, Vento. - Chi sei? - Sono
               Geppone. - Cosa cerchi? - Tutti gli anni mi porti via i raccolti, lo sai bene, e per
               colpa tua muoio di fame con tutta la famiglia. - E perché sei venuto da me? - Per
               chiederti, visto che m'hai fatto tanto male, che tu rimedi in qualche modo. - E come
               posso? - Son nelle tue mani. Il Vento Tramontano fu preso dalla carità del cuore per
               Geppone, e disse: - Piglia questa scatola, e quando avrai fame aprila, comanda quel
               che vuoi e sarai obbedito. Ma non darla a nessuno, che se la perdi non avrai più
               niente.</p>
            <p>Geppone ringraziò e partì. A metà strada, nel bosco, gli venne fame e sete. Aperse la
               scatola, disse: - Porta pane, vino e companatico, - e la scatola gli buttò fuori un
               bel pane, una bottiglia e un prosciutto. Geppone fece una bella mangiata e bevuta lì
               nel bosco e ripartì. Prima di casa trovò moglie e figlioli che gli erano venuti
               incontro: - Com'è andata? Com'è andata? - Bene, bene, - fece lui e li ricondusse
               tutti a casa; - mettetevi a tavola -. Poi disse alla scatola: - Pane, vino e
               companatico per tutti, - e così fecero un bel pranzo tutti insieme. Finito di
               mangiare e bere, Geppone disse alla moglie: - Non lo dire al Priore che ho portato
               questa scatola. Se no gli prende voglia d'averla e me la soffia. - Io, dir qualcosa?
               Dio me ne liberi!</p>
            <p>Ecco che il <persName type="villain" subtype="sage" source="#fable83">Priore</persName> manda a chiamare la
               moglie di Geppone. - È tornato, tuo marito? Ah sì, e com'è andata? Bene, son
               contento. E che ha portato di bello? - E così, una parola dopo l'altra, gli cava
               fuori tutto il segreto. Subito chiamò Geppone: - O Geppone, so che hai una scatola
               molto preziosa. Me la fai vedere? - Geppone voleva negare, ma ormai sua moglie aveva
               detto tutto, così mostrò la scatola e le sue virtù al prete. - Geppone, - disse lui,
               - questa la devi dare a me. - E io con cosa resto? - disse Geppone. - Lei sa che ho
               perso tutti i raccolti, e non ho di che mangiare. - Se mi dài cotesta scatola, ti
               darò tutto il grano che vuoi, tutto il vino che vuoi, tutto quel che vuoi quanto ne
               vuoi.</p>
            <p>Geppone, poveretto, acconsentì; e cosa gliene venne? Il Priore, grazie se gli diede
               qualche sacco di sementi grame. Era di nuovo allo stento e questo, bisogna dirlo, per
               colpa di sua moglie. - È per causa tua che ho perso la scatola, - le diceva, - e dire
               che il Vento Tramontano me l'aveva raccomandato, di non dirlo a nessuno. Ora, di
               ripresentarmi a lui non ho più il coraggio. Finalmente si fece animo, e partì per il
               castello. Bussò, s'affacciò la moglie del Vento. - Chi è? - Geppone. S'affacciò anche
               il Vento: - Cosa vuoi, Geppone? - Ti ricordi la scatola che mi avevi dato? Me l'ha
               presa il padrone e non me la vuol rendere e a me tocca sempre patire fame e stento. -
               Te l'avevo detto di non darla a nessuno. Ora va' in pace, perché io non ti do più
               niente. - Per carità, solo tu puoi rimediarmi questa disgrazia. Il Vento fu preso per
               la seconda volta dalla carità del cuore: tira fuori una scatola d'oro e gliela dà. -
               Questa non aprirla se non quando avrai una gran fame. Se no, non ti ubbidisce.</p>
            <p>Geppone ringraziò, prese la scatola e via per quelle valli. Quando non ne poté più
               dalla fame, aperse la scatola e disse: - Provvedi. Dalla scatola salta fuori un
               omaccione con un bastone in mano e comincia a menare bastonate al povero Geppone,
               fino a spaccargli le ossa. Appena poté, Geppone richiuse la scatola e continuò la sua
               strada tutto pesto e acciaccato. Alla moglie e ai figli che gli erano venuti incontro
               per la strada a chiedergli com'era andata, disse: - Bene: ho portato una scatola più
               bella dell'altra volta -. Li fece mettere a tavola e aperse la scatola d'oro.
               Stavolta vennero fuori non uno ma due omaccioni col bastone, e giù legnate. La moglie
               e i figli gridavano misericordia, ma gli omaccioni non smisero finché Geppone non
               richiuse la scatola. - Adesso va' dal padrone, - disse alla moglie, - e digli che ho
               portato una scatola assai più bella di quell'altra.</p>
            <p>La <persName type="dispatcher" subtype="innocent" source="#fable83">moglie</persName> andò e il Priore le fece
               le solite domande: - Che è tornato, Geppone? E cos'ha portato? E lei: - Si figuri,
               sor Priore, una scatola meglio dell'altra: tutta d'oro, e ci fa dei desinari già
               cucinati che sono una meraviglia. Ma questa non vuol darla a nessuno. Il prete fece
               chiamare subito Geppone. - Oh, mi rallegro, Geppone, mi rallegro che sei tornato, e
               della nuova scatola. Fammela vedere. - Sì, e poi voi mi pigliate anche questa. - No,
               non te la piglio. E Geppone gli mostrò la scatola tutta luccicante. Il prete non
               stava più in sé dalla voglia. - Geppone, dàlla a me, e io ti rendo l'altra. Che vuoi
               fartene tu d'una scatola d'oro? Ti do in cambio l'altra e poi qualcosa di giunta.</p>
            <p>- Be', andiamo: mi renda l'altra e le do questa. - Affare fatto. - Badi bene, sor
               Priore, questa non si deve aprire se non s'ha una gran fame. - Mi va giusto bene, -
               disse il Priore. - Domani ho qui la visita del Titolare e di molti altri preti. Li
               faccio star digiuni fino a mezzogiorno, poi apro la scatola e gli presento un gran
               desinare. Alla mattina, dopo aver detto messa, tutti quei preti cominciarono a girare
               intorno alla cucina del Priore. - Stamane non vuol darci da mangiare, - dicevano, -
               qui il fuoco è spento, e non si vedono provviste. Ma quelli più al corrente dicevano:
               - Vedrete, all'ora di desinare, apre una scatola e fa venire tutto quel che
               vuole.</p>
            <p>Venne il Priore e li fece sedere per bene a tavola; e in mezzo c'era la scatola, e
               tutti la guardavano con tanto d'occhi. Il Priore aperse la scatola e saltarono fuori
               sei omaccioni armati di bastone, e giù botte da orbi su quanti preti erano lì
               intorno. Al priore, sotto quella gragnuola, cadde la scatola di mano e restò aperta,
               e i sei continuavano a picchiare. Geppone che s'era nascosto lì vicino accorse e
               chiuse la scatola: se no tutti i preti restavano morti dalle bastonate. Questo fu il
               loro desinare, e pare che la sera non potessero più dire le funzioni. Geppone si
               tenne le due scatole, non le prestò più a nessuno, e fu sempre un signore.</p>
         </div>
         <div xml:id="fable84">
            <head> La testa della Maga<note/></head>
            <span><placeName>Val d'Arno Superiore</placeName></span>
            <p>C'era una volta un <persName type="dispatcher" subtype="sovereign" source="#fable84">Re</persName>che non aveva
               figlioli. Si raccomandava al cielo per averne uno, ma tutto era inutile. Un giorno
               era andato a fare le sue preghiere solite, quando sentì una <persName type="helper"
                  subtype="magician" source="#fable84">voce</persName>: - Vuoi un maschio per morire o una femmina per
               fuggire? Lui non sapeva cosa rispondere e stette zitto. Andò a casa, chiamò tutti i
               sudditi, e domandò cosa poteva rispondere. Gli dissero: - Se il maschio deve morire è
               lo stesso che non aver niente. Chieda la femmina: la chiuderà a chiave e non potrà
               fuggire. Il Re tornò a far la preghiera e sentì la voce: - Vuoi un maschio per morire
               o una femmina per fuggire? - e rispose: - Una femmina per fuggire.</p>
            <p>Ecco che la Regina dopo nove mesi diede alla luce una bellissima bambina. A molte
               miglia dalla città il Re aveva un gran giardino con un palazzo in mezzo; ci portò la
               bambina e la chiuse là con una balia. Padre e madre andavano di rado a trovarla
               perché non pensasse tanto alla città e non le venisse il pensiero di fuggire. Quando
               la ragazza ebbe sedici anni, passò di lì il <persName type="dispatcher" subtype="lover" source="#fable84"
                  >figlio del Re Giona</persName>. La vide e s'innamorò: diede alla balia tanti di quei
               quattrini finché questa non si decise a lasciarlo passare. I due giovani, presi
               d'amore l'un per l'altro, senza che i genitori ne sapessero niente, si sposarono.</p>
            <p>Dopo nove mesi alla <persName type="dispatcher" subtype="caregiver" source="#fable84">Principessa</persName>
               nacque un bellissimo bambino. Viene il padre a trovarla, incontra per prima la balia
               e le chiede come andava. La <persName type="hostile" subtype="citizen" source="#fable84">balia</persName> dice:
               - Benone, Altezza, si figuri che ha fatto un bambino! - Il re non la volle più
               vedere. La sposa stava col marito e col figlio nel suo palazzo. Giunto all'età di
               quindici anni, il <persName type="protagonist" subtype="hero" source="#fable84">ragazzo</persName>, che non
               aveva mai visto suo nonno, dice alla madre: - Mamma, voglio andare a conoscere un po'
               mio nonno -. E la mamma gli rispose: - Va'. S'alzò di buon'ora, prese un cavallo,
               molti quattrini, e via.</p>
            <p>Il nonno non gli fece festa: quasi non lo guardò in faccia e stette zitto. Dopo tre o
               quattro mesi, il giovanotto, addolorato di questa cattiva accoglienza, gli disse: -
               Perché ce l'ha con me, nonno, che non mi parla? Me lo dica e io per lei andrei anche
               a tagliare la testa alla Maga. E il nonno rispose: - Proprio quel che volevo, che tu
               andassi a tagliare la testa alla Maga. Questa <persName type="villain" subtype="magician" source="#fable84"
                  >Maga</persName> era così spaventosa, che quanti la vedevano diventavano statue, e il
               vecchio Re era sicuro che il nipote avrebbe fatto quella fine. Il giovane prese un
               buon cavallo, molti quattrini, e via.</p>
            <p>Per strada incontrò un vecchietto, che gli chiese: - Dove vai, bel giovane? - Dalla
               Maga, a tagliarle la testa, - lui rispose. - Ah, caro mio! Ti ci vuole un cavallo che
               voli, perché devi passare una montagna piena di leoni e di tigri che ti mangerebbero
               in un boccone, te e il cavallo. - Ma dove lo trovo un cavallo che voli? - Aspetta che
               te lo trovo io, - disse il <persName type="helper" subtype="sage" source="#fable84">vecchietto</persName>.
               Sparì e tornò con un bellissimo cavallo che volava. - Senti, - disse il vecchio, - la
               Maga non la puoi guardare in viso, se no resti impietrito. Devi guardarla in uno
               specchio. Questo specchio ora ti dico come devi fare per procurartelo. Cammina per di
               qua per un bel pezzo, e troverai un palazzo di marmo e un giardino di fiori di pesco.
               Ci saranno <persName type="helper" subtype="magician" source="#fable84">due cieche</persName>, che hanno solo
               un occhio in due. Queste donne hanno lo specchio che ti serve. La Maga sta in un
               prato pieno di fiori che solo l'odore basta ad incantarti; stacci attento. E guardala
               sempre nello specchio, se no diventi statua.</p>
            <p>Col cavallo che volava poté sorpassare la montagna piena d'orsi, di tigri, di
               serpenti, che spiccarono balzi per acchiapparlo, ma lui volava alto e non lo
               raggiunsero. Dopo la montagna, cammina, cammina, vide di lontano un palazzo di marmo,
               e disse: - Dev'esser quello delle cieche -. Queste cieche avevano un solo occhio in
               due, che si passavano dall'una all'altra. Non si fidò a bussare. Le cieche erano a
               pranzo ed egli andò passeggiando nel giardino. Quando, finito il pranzo, uscirono a
               spasso nel giardino anche loro, s'arrampicò su una pianta perché non lo vedessero. Le
               cieche discorrevano tra loro.</p>
            <p>Una aveva l'occhio in mano e l'alzava intorno per guardare. - Oh, che bei palazzi
               nuovi ha fabbricato il Re! - diceva. E l'altra: - Dammelo un po' anche a me che veda
               qualcosa anch'io -. La prima le porse l'occhio, ma il giovane allungò una mano giù
               dall'albero e lo prese lui. - Allora, non me lo dài? - diceva la cieca alla compagna.
               - Vuoi vedere tutto tu sola? - E non te l'ho dato? - dice quella. - No, che non me
               l'hai dato. - Te l'ho dato in mano, ti dico. Così presero a litigare, finché non si
               convinsero che né l'una né l'altra aveva l'occhio. Allora dissero forte: - Vuol dire
               che c'è qualcuno nel giardino, che s'è preso il nostro occhio. Se c'è questo qualcuno
               ci faccia il piacere di rendercelo, perché ne abbiamo uno solo in due. Chieda quel
               che vuole in cambio, e noi glielo daremo. Allora il giovane scese dall'albero e
               disse: - L'ho preso io. Mi dovrebbero dare lo specchio che loro hanno, perché devo
               andare a uccidere la Maga. - Ben volentieri, - risposero le cieche, - ma bisogna che
               ci ridiate l'occhio, se no non possiamo trovare lo specchio, - e lui, garbatamente,
               lo rese. Le cieche gli portarono lo specchio, lui le ringraziò e riprese il
               viaggio.</p>
            <p>Cammina cammina, cominciò a sentir odor di fiori e più andava avanti più profumo
               sentiva. Arrivò a un bellissimo palazzo circondato da un prato pieno di fiori. La
               Maga era a spasso in questo prato. Lui s'era messo a cavallo a rovescio e la guardava
               solo nello specchio, dandole le spalle. La Maga, che era sicura del suo potere
               d'impietrire la gente, non scappò e non si difese. Lui le andò vicino sempre di
               schiena, gli occhi nello specchio, tirò un fendente all'indietro con la spada e le
               tagliò la testa. Poi mise la testa in un sacco in modo da non vederla più. Ma dalla
               testa erano cascate due gocce di sangue che toccando terra si trasformarono in
               serpenti. Fortuna che il cavallo volava, così poté sfuggirli.</p>
            <p>Al ritorno prese un'altra strada, e arrivò a una città dove c'era il porto di mare.
               Vicino al mare c'era una cappella; il giovane c'entrò e c'era una <persName type="prize"
                  subtype="lover" source="#fable84">bellissima fanciulla</persName> vestita a lutto che piangeva. Al
               vedere il giovane, la fanciulla gridò: - Andate via, andate via! Ché se viene il
                  <persName type="villain" subtype="monster" source="#fable84">Drago</persName> mangia anche voi! Io sono qui
               che l'aspetto, perché oggi deve mangiare me. Mangia una persona viva tutti i giorni,
               e oggi è toccato a me in sorte d'essere mangiata. Lui rispose: - No, no, bella
               ragazza, vi voglio liberare. - Impossibile, - lei disse, - ammazzare un Drago come
               quello! - Non abbiate paura, - disse il giovane, - salite sul mio cavallo, - e la
               prese in sella.</p>
            <p>In quel momento, con gran sciacquio e frastuono, usciva il Drago dal mare. Il
               giovane, dopo aver detto alla fanciulla che chiudesse gli occhi, tirò la testa della
               Maga fuori dal sacco. Come il Drago mise la testa fuori dalle onde, vide la testa
               della Maga, diventò una statua e colò a fondo. La fanciulla era la figlia del Re e il
               Re gliela diede in sposa e gli disse che se si fermava nella sua città lo avrebbe
               incoronato. Ma il giovane lo ringraziò e disse che lui il suo Regno ce l'aveva già e
               voleva ritornarci. Prese con sé la Principessa e per prima cosa andò dal nonno. Il
               nonno, che lo credeva morto, a vederlo tornare restò male.</p>
            <p>- Signor nonno, - disse il giovane, - non voleva che andassi a tagliare la testa alla
               Maga? Io ci sono andato e gliel'ho portata. Non ci crede? Eccola qui. La tirò fuori
               dal sacco e il nonno diventò una statua. Poi il giovane andò a trovare i genitori e
               tutti insieme tornarono nel Regno del nonno. E lì se ne stettero e se la godettero /
               E a me nulla mi dettero.</p>
         </div>
         <div xml:id="fable85">
            <head>La ragazza mela<note/></head>
            <span><placeName>Firenze</placeName></span>
            <p>C'era una volta un Re e una Regina, disperati perché non avevano figlioli. E la
               Regina diceva: - Perché non posso fare figli, così come il melo fa le mele? Ora
               successe che alla <persName type="dispatcher" subtype="sovereign" source="#fable85">Regina</persName> invece di
               nascere un figlio le nacque una mela. Era una mela così bella e colorata come non se
               n'erano mai viste. E il Re la mise in un vassoio d'oro sul suo terrazzo. In faccia a
               questo Re ce ne stava un altro, e quest'altro Re, un giorno che stava affacciato alla
               finestra, vide sul terrazzo del Re di fronte una bella <persName type="prize" source="#fable85">ragazza
                  bianca e rossa come una mela</persName> che si lavava e pettinava al sole. Lui rimase
               a guardare a bocca aperta, perché mai aveva visto una ragazza così bella. Ma la
               ragazza appena s'accorse d'esser guardata, corse al vassoio, entrò nella mela e
               sparì. Il <persName type="protagonist" subtype="lover" source="#fable85">Re</persName> ne era rimasto
               innamorato.</p>
            <p>Pensa e ripensa, va a bussare al palazzo di fronte, e chiede della Regina: - Maestà,
               - le dice, - avrei da chiederle un favore. - Volentieri, Maestà; tra vicini se si può
               essere utili... - dice la Regina. - Vorrei quella bella mela che avete sul terrazzo.
               - Ma che dite, Maestà? Ma non sapete che io sono la madre di quella mela, e che ho
               sospirato tanto perché mi nascesse? Ma il Re tanto disse tanto insistette, che non
               gli si poté dir di no per mantenere l'amicizia tra vicini.</p>
            <p>Così lui si portò la mela in camera sua. Le preparava tutto per lavarsi e pettinarsi,
               e la ragazza ogni mattino usciva, e si lavava e pettinava e lui la stava a guardare.
               Altro non faceva, la ragazza: non mangiava, non parlava. Solo si lavava e pettinava e
               poi tornava nella mela. Quel re abitava con una <persName type="villain"
                  subtype="caregiver" source="#fable85">matrigna</persName>, la quale, a vederlo sempre chiuso in camera,
               cominciò a insospettirsi: - Pagherei a sapere perché mio figlio se ne sta sempre
               nascosto! Venne l'ordine di guerra e il Re dovette partire. Gli piangeva il cuore, di
               lasciare la sua mela! Chiamò il suo servitore più fedele e gli disse: - Ti lascio la
               chiave di camera mia. Bada che non entri nessuno. Prepara tutti i giorni l'acqua e il
               pettine alla ragazza della mela, e fa' che non le manchi niente. Guarda che poi lei
               mi racconta tutto -. (Non era vero, la ragazza non diceva una parola, ma lui al
               servitore disse così). - Sta' attento che se le fosse torto un capello durante la mia
               assenza, ne va della tua testa. - Non dubiti, Maestà, farò del mio meglio.</p>
            <p>Appena il Re fu partito, la Regina matrigna si diede da fare per entrare nella sua
               stanza. Fece mettere dell'oppio nel vino del servitore e quando s'addormentò gli rubò
               la chiave. Apre, e fruga tutta la stanza, e più frugava meno trovava. C'era solo
               quella bella mela in una fruttiera d'oro. - Non può essere altro che questa mela la
               sua fissazione! Si sa che le Regine alla cintola portano sempre uno stiletto. Prese
               lo stiletto, e si mise a trafiggere la mela. Da ogni trafittura usciva un rivolo di
               sangue. La Regina matrigna si mise paura, scappò, e rimise la chiave in tasca al
               servitore addormentato.</p>
            <p>Quando il servitore si svegliò, non si raccapezzava di cosa gli era successo. Corse
               nella camera del Re e la trovò allagata di sangue. - Povero me! Cosa devo fare? - e
               scappò. Andò da sua zia, che era una <persName type="helper" subtype="magician" source="#fable85"
                  >Fata</persName> e aveva tutte le polverine magiche. La zia gli diede una polverina
               magica che andava bene per le mele incantate e un'altra che andava bene per le
               ragazze stregate e le mescolò insieme. Il servitore tornò dalla mela e le posò un po'
               di polverina su tutte le trafitture. La mela si spaccò e ne uscì fuori la ragazza
               tutta bendata e incerottata.</p>
            <p>Tornò il Re e la ragazza per la prima volta parlò e disse: - Senti, la tua matrigna
               m'ha preso a stilettate, ma il tuo servitore mi ha curata. Ho diciotto anni e sono
               uscita dall'incantesimo. Se mi vuoi sarò tua sposa. E il Re: - Perbacco, se ti
               voglio! Fu fatta la festa con gran gioia dei due palazzi vicini. Mancava solo la
               matrigna che scappò e nessuno ne seppe più niente. E lì se ne stiedero, e se ne
               godiedero, / E a me nulla mi diedero. / No, mi diedero un centesimino / E lo misi in
               un buchino.</p>
         </div>
         <div xml:id="fable86">
            <head>Prezzemolina<note/></head>
            <span><placeName>Firenze</placeName></span>
            <p>C'era una volta marito e moglie che stavano in una bella casina. E questa casina
               aveva una finestra che dava sull'orto delle Fate. La <persName type="dispatcher"
                  subtype="citizen" source="#fable86">donna</persName> aspettava un bambino, e aveva voglia di prezzemolo.
               S'affaccia alla finestra e nell'orto delle Fate vede tutto un prato di prezzemolo.
               Aspetta che le Fate siano uscite, prende una scala di seta e cala nell'orto. Fatta
               una bella scorpacciata di prezzemolo, risale per la scala di seta e chiude la
               finestra. L'indomani, lo stesso. Mangia oggi, mangia domani, le Fate, passeggiando
               nel giardino, cominciarono ad accorgersi che il prezzemolo era quasi tutto
               andato.</p>
            <p>- Sapete cosa facciamo? - disse una delle Fate. - Fingiamo d'esser uscite tutte, e
               una di noi invece resterà nascosta. Così vedremo chi viene a rubare il prezzemolo.
               Quando la donna scese nell'orto, ecco che saltò fuori una <persName type="villain"
                  subtype="magician" source="#fable86">Fata</persName>. - Ah, briccona! T'ho scoperta, finalmente! -
               Abbiate pazienza, - disse la donna, - ho voglia di prezzemolo perché aspetto un
               bambino... - Ti perdoniamo, - disse la Fata. - Però se avrai un bambino gli metterai
               nome Prezzemolino, se avrai una bambina le metterai nome Prezzemolina. E appena sarà
               grande, bambino o bambina che sia, lo prenderemo con noi!</p>
            <p>La donna scoppiò a piangere e tornò a casa. Il marito, appena seppe del patto con le
               Fate andò su tutte le furie: - Golosaccia! Hai visto? Nacque una bambina,
               Prezzemolina. E col tempo, i genitori non pensarono più al patto con le Fate. Quando
               Prezzemolina fu grandetta, cominciò ad andare a scuola. E mentre tornava a casa,
               tutti i giorni, incontrava le Fate, che le dicevano: - Bambina, di' alla mamma che si
               ricordi quel che ci deve dare. - Mamma, - diceva la Prezzemolina, tornando a casa, -
               le Fate dicono che dovete ricordarvi quel che gli dovete dare -. La mamma si sentiva
               un groppo al cuore e non rispondeva niente.</p>
            <p>Un giorno la mamma era distratta. Tornò Prezzemolina da scuola e disse: - Dicono le
               Fate che vi ricordiate quel che gli dovete dare, - e la mamma, senza pensare, disse:
               - Sì, di' che la piglino pure. L'indomani la bambina andò a scuola. - Allora, se ne
               ricorda, tua mamma? - chiesero le Fate. - Sì, dice che potete prendere quella cosa
               che vi deve dare. Le Fate non se lo fecero dire due volte. Afferrarono Prezzemolina e
               via. La mamma, non vedendola tornare, era sempre più in pensiero. A un tratto si
               ricordò della frase che le aveva detto, e disse: - O me disgraziata! Ora non si può
               più tornare indietro!</p>
            <p>Le Fate portarono Prezzemolina a casa loro, le mostrarono una stanza nera nera dove
               tenevano il carbone, e dissero: - Vedi, Prezzemolina, questa stanza? Quando torniamo
               stasera dev'essere bianca come il latte e dipinta con tutti gli uccelli dell'aria. Se
               no ti mangiamo -. Se ne andarono e lasciarono Prezzemolina disperata, tutta in
               lacrime. Bussano alla porta. <persName type="protagonist" subtype="innocent" source="#fable86"
                  >Prezzemolina</persName> va ad aprire, sicura che siano già le Fate di ritorno e che
               sia giunta la sua ora. Invece entrò <persName type="helper" subtype="magician" source="#fable86"
                  >Memé</persName>, cugino delle Fate. - Che hai che piangi, Prezzemolina? - chiese. -
               Piangereste anche voi, - disse Prezzemolina, - se aveste questa stanza nera nera da
               far bianca come il latte e dipingerla con tutti gli uccelli dell'aria, prima che
               tornino le Fate! E se no mi mangiano! - Se mi dài un bacio, - disse Memé, - faccio
               tutto io. E Prezzemolina rispose: Preferisco dalle Fate esser mangiata / Piuttosto
               che da un uomo esser baciata.</p>
            <p>- La risposta è così graziosa, - disse Memé, - che farò tutto io lo stesso. Batté la
               bacchetta magica, e la stanza divenne tutta bianca e tutta uccelli, come avevano
               detto le Fate. Memé andò via e le Fate tornarono. - Allora, Prezzemolina, l'hai
               fatto? - Sissignora, vengano a vedere. Le Fate si guardarono tra loro. - Di' la
               verità, Prezzemolina, qui c'è stato nostro cugino Memé. E Prezzemolina: Non ho visto
               il cugino Memé / Né la mia mamma bella che mi fé. L'indomani le Fate tennero
               conciliabolo. - Come facciamo a mangiarcela? Mah! Prezzemolina! - Cosa comandano? -
               Domattina devi andare dalla Fata Morgana e le devi dire che ti dia la scatola del
               Bel-Giullare. - Sissignora, - rispose Prezzemolina, e la mattina si mise in
               viaggio.</p>
            <p>Cammina cammina, trovò Memé cugino delle Fate che le chiese: - Dove vai? - Dalla Fata
               Morgana, a prendere la scatola del Bel-Giullare. - Ma non sai che ti mangia? - Meglio
               per me, così sarà finita. - Tieni, - disse Memé, - queste due pentole di lardo;
               troverai una porta che batte i battenti, ungila e ti lascerà passare. Poi tieni
               questi due pani; troverai due cani che si mordono l'uno con l'altro; buttagli i pani
               e ti lasceranno passare. Poi tieni questo spago e questa lesina; troverai un
               ciabattino che per cucire le scarpe si strappa la barba e i capelli; daglieli e ti
               lascerà passare. Poi tieni queste scope; troverai una fornaia che spazza il forno con
               le mani, dagliele e ti lascerà passare. Bada solo di far svelta.</p>
            <p>Prezzemolina prese lardo, pani, spago, scope e li diede alla porta, ai cani, al
               ciabattino, alla fornaia; e tutti la ringraziarono. Trovò una piazza, e nella piazza
               c'era il palazzo della Fata Morgana. Prezzemolina bussò. - Aspetta, bambina, - disse
               la <persName type="villain" subtype="magician" source="#fable86">Fata Morgana</persName>, - aspetta un poco -.
               Ma Prezzemolina che sapeva che doveva far svelta, corse su per due rampe di scale,
               vide la scatola del Bel-Giullare, la prese, e via di corsa.</p>
            <p>La Fata Morgana, sentendola scappare, s'affacciò alla finestra. - Fornaia che spazzi
               il forno con le mani, ferma quella bambina, fermala! - Fossi matta! Dopo tanti anni
               che fatico, mi ha dato le scope per spazzare il forno! - Ciabattino che cuci le
               scarpe con la barba e i capelli! Ferma quella bambina, fermala! - Fossi matto! Dopo
               tanti anni che fatico, m'ha dato lesina e spago! - Cani che vi mordete! Fermate
               quella bambina! - Fossimo matti! Ci ha dato un pane per uno! - Porta che sbatti!
               Ferma quella bambina! - Fossi matta! M'ha unta da capo a piedi! E Prezzemolina passò.
               Appena fu in salvo, si domandò: "Cosa ci sarà in questa scatola del Bel- Giullare?" e
               non seppe resistere alla tentazione d'aprirla.</p>
            <p>Ne saltò fuori tutto un corteo d'omini piccini piccini, un corteo con la banda, che
               andava avanti a suon di musica e non si fermava più. Prezzemolina voleva farli
               tornare nella scatola, ma ne prendeva uno e gliene scappavano dieci. Scoppiò in
               singhiozzi, e proprio in quel momento arrivò Memé. - Curiosaccia! - disse. - Vedi
               quel che hai combinato? - Oh, volevo solo vedere... - Adesso non c'è più rimedio. Ma
               se tu mi dài un bacio, io rimedierò. E lei: Preferisco dalle Fate esser mangiata /
               Piuttosto che da un uomo esser baciata. - L'hai detto così per benino che rimedierò
               io lo stesso -. Batté la bacchetta magica e tutti gli omini tornarono nella scatola
               del Bel-Giullare.</p>
            <p>Le Fate, quando sentirono Prezzemolina picchiare all'uscio, ci restarono male. - Come
               mai la Fata Morgana non se l'è mangiata? - Felice giorno, - disse lei. - Ecco la
               scatola. - Ah, brava... E cosa t'ha detto la Fata Morgana? - M'ha detto di farvi
               tanti saluti. - Abbiamo capito! - dissero le Fate tra loro. - Dobbiamo mangiarcela
               noi -. Alla sera, venne a trovarle Memé. - Sai, Memé? - gli dissero. - La Fata
               Morgana non s'è mangiata Prezzemolina. Dobbiamo mangiarcela noi. - Oh, bene! - fece
               Memé. - Oh, bene! - Domani, quando avrà fatto tutte le faccende di casa, le faremo
               mettere al fuoco una caldaia di quelle grandi da bucato. E quando bollirà la
               prenderemo e la butteremo dentro. - E sì, e sì, - disse lui, - resta inteso così, è
               una buona idea.</p>
            <p>Quando le Fate furono uscite, Memé andò da Prezzemolina. - Sai, Prezzemolina? Ti
               vogliono buttare nella caldaia, quando bolle. Ma tu devi dire che manca la legna e
               che vai in cantina a prenderla. Poi verrò io. Così le Fate dissero a Prezzemolina che
               bisognava fare il bucato, e che mettesse la caldaia al fuoco. Lei accese il fuoco,
               poi disse: - Ma non c'è quasi più legna. - Va' a prenderla in cantina. Prezzemolina
               scese, e sentì: - Sono qua io, Prezzemolina -. C'era Memé che la prese per mano. La
               condusse in un posto in fondo alla cantina dove c'erano tanti lumi. - Queste sono le
               anime delle Fate. Soffia! - Si misero a soffiare e ogni lume che si spegneva era una
               Fata che moriva.</p>
            <p>Rimase solo un lume, il più grosso di tutti. - Questa è l'anima della Fata Morgana! -
               Si misero a soffiare insieme con tutte le loro forze, finché non lo spensero, e così
               rimasero padroni d'ogni cosa. - Ora sarai mia sposa, - disse Memé e finalmente
               Prezzemolina gli diede un bacio. Andarono al palazzo della Fata Morgana; del
               ciabattino ne fecero un duca, della fornaia una marchesa; i cani li tennero con loro
               al palazzo e la porta la lasciarono lì badando a ungerla ogni tanto. Così vissero e
               godettero, / Sempre in pace se ne stettero / Ed a me nulla mi dettero.</p>
         </div>
         <div xml:id="fable87">
            <head>L'Uccel bel-verde<note/></head>
            <span><placeName>Firenze</placeName></span>
            <p>Un <persName type="dispatcher" subtype="sovereign" source="#fable87">Re</persName> era ficcanaso. Andava, a
               sera, sotto le finestre dei sudditi, a sentire cosa si diceva nelle case. Era un
               tempo di turbolenze, e il Re sospettava che il popolo covasse qualcosa contro di lui.
               Così, passando, già a buio, sotto una casuccia di campagna, sentì tre sorelle sulla
               terrazza, che discorrevano fitto fitto tra loro. Diceva la maggiore: - Potessi
               sposare il fornaio del Re, farei pane in un giorno solo quanto ne mangia la Corte in
               un anno: tanto mi garba quel bel giovane fornaio! E la mezzana: - Io vorrei per sposo
               il vinaio del Re, e vedreste che con un bicchier di vino ubriacherei tutta la Corte,
               quanto quel vinaio mi va a genio! Poi chiesero alla più piccina, che restava zitta: -
               E tu, chi sposeresti? E la piccina che era anche la più bella, disse: - Io invece
               vorrei in sposo il Re in persona, e gli farei due figli maschi di latte e sangue coi
               capelli d'oro e una figlia femmina di latte e sangue coi capelli d'oro e una stella
               in fronte.</p>
            <p>Le sorelle le risero dietro: - Va', va' poverina, ti contenti di poco! Il Re
               ficcanaso, che aveva sentito tutto, tornò a casa e l'indomani le mandò a chiamare
               tutte e tre. Le ragazze furono prese da sgomento, perché erano tempi di sospetti, e
               non sapevano cosa potesse loro capitare. Arrivarono lì tutte confuse e il Re disse: -
               Non abbiate paura: ripetetemi cosa stavate dicendo, ieri sera, sulla terrazza di casa
               vostra. Loro, più confuse che mai, dicevano: - Mah, noi, chissà, niente... - Non
               dicevate che volevate sposarvi? - disse il Re. E a furia d'insistere fece ripetere
               alla più grande il discorso che voleva sposare il fornaio. - Bene, ti sia concesso, -
               disse il Re. E la maggiore ebbe il fornaio in sposo.</p>
            <p>La seconda confessò che voleva il vinaio. - Ti sia concesso, - disse il Re, e le
               diede il vinaio. - E tu? - chiese alla più piccina. E quella, tutta rossa, gli ripeté
               quel che aveva detto la sera. - E se ti fosse concesso davvero di sposare il Re, -
               disse lui, - manterresti la promessa? - Le prometto che farei tutto il mio meglio, -
               disse la ragazza. - Allora, ti sia concesso di sposarmi, e tra tutte e tre vedremo
               chi tien fede meglio a quel che ha detto.</p>
            <p>Di fronte alla fortuna della più piccina, divenuta <persName type="dispatcher"
                  subtype="innocent" source="#fable87">Regina</persName> tutt'a un tratto, le <persName type="villain"
                  subtype="lover" source="#fable87">sorelle maggiori</persName>, sposate col fornaio e col vinaio, non
               s'adattarono a essere da meno, e nacque in loro un'invidia che non sapevano come
               sfogare, e che ancor crebbe quando si seppe che la Regina aspettava già un bambino.
               Intanto il Re dovette partire per la guerra contro un suo cugino. Disse alla sposa: -
               Ricordati quel che mi hai promesso -. La raccomandò alle cognate, e partì. Mentre lui
               era in guerra, la sposa diede alla luce un bambino di latte e sangue coi capelli
               d'oro. Le sorelle, cosa pensarono? Il bambino lo diedero a una <persName type="villain" source="#fable87"
                  >vecchia</persName> che lo annegasse. La vecchia andò al fiume col bambino in un
               canestro; arrivata al ponte, buttò giù canestro e tutto.</p>
            <p>Nel fiume passò il canestro, galleggiando, e lo vide un <persName type="helper"
                  subtype="citizen" source="#fable87">barcaiolo</persName> che gli corse dietro via per la corrente. Lo
               prese, vide quella creatura così bella e la portò a casa sua, per darla a balia a sua
               moglie. Al Re, in guerra, le cognate mandarono la notizia che la moglie aveva fatto
               una scimmia invece del bambino di latte e sangue coi capelli d'oro: cosa ne devono
               fare? "O scimmia o bambino, - risponde il Re, - tenete conto di lei". Finita la
               guerra, tornò a casa. Ma verso la moglie non riusciva più a esser come prima. Sì, le
               voleva sempre bene, ma era rimasto deluso perché non aveva mantenuto la parola. Nel
               mentre, la moglie tornò ad aspettare un bambino e il Re sperava che questa volta
               sarebbe andata meglio.</p>
            <p>Per tornare al bambino, successe che un giorno il barcaiolo gli guardò bene i capelli
               e disse alla moglie: - Ma guarda, non ti pare siano d'oro? E la moglie: - Ma sì, è
               oro! - Tagliano una ciocca e vanno a venderla. L'orefice la pesa sulla bilancia e la
               paga come oro zecchino. D'allora in poi, ogni giorno il barcaiolo e la moglie
               tagliavano una ciocca al bambino e la vendevano: così in breve tempo diventarono
               ricchi. Intanto, al Re il cugino impose guerra un'altra volta. Il Re andò via e
               lasciò la moglie che aspettava il bambino. - Mi raccomando!</p>
            <p>Anche stavolta, mentre il Re era lontano, la Regina diede alla luce un bambino di
               latte e sangue coi capelli d'oro. Le sorelle prendono il bambino e al suo posto ci
               mettono un cane. Il bambino lo danno alla solita vecchia che lo butta nel fiume in un
               canestro come suo fratello. - Ma che storie sono queste? - dice il barcaiolo
               vedendosi capitare un altro bambino giù per il fiume. Poi pensò subito che coi
               capelli di questo avrebbe raddoppiato i suoi guadagni. Il Re, sempre là in guerra,
               ricevé dalle cognate: "V'ha fatto un cane, Maestà, la vostra sposa; scriveteci cosa
               si deve far di lei". Il Re scrisse in risposta: "Cane o cagna che sia, tenete da
               conto la mia moglie". E tornò in città, scuro nel volto. Ma a questa sposa s'era
               proprio affezionato, e sperava sempre che la terza volta le sarebbe andata bene.</p>
            <p>Anche stavolta, mentre la Regina aspettava un bambino, ecco il cugino che gli fa
               guerra una terza volta; guarda che destino! Il Re deve proprio andare; dice: - Addio,
               ricordati la promessa. I due maschi coi capelli d'oro non me li hai dati; vedi di
               darmi la bambina con la stella in fronte. Lei diede alla luce la bambina, una bambina
               proprio di latte e sangue, coi capelli d'oro e con la stella in fronte. La vecchia
               preparò il canestrino e la buttò nel fiume: e le sorelle in letto misero una tigre,
               piccolina. Scrissero al Re della tigre che era nata e chiesero cosa voleva fosse
               fatto della sua sposa. Lui scrisse: "Quello che volete, purché quando torno non la
               riveda nel palazzo".</p>
            <p>Le sorelle la prendono, la levano dal letto, la portano giù in cantina, la murano dal
               collo in giù, che le restava fuori solo la testa. Ogni giorno le andavano a portare
               un po' di pane e un bicchier d'acqua, e le davano uno schiaffo per una: questo era il
               suo cibo quotidiano. Le sue stanze furono murate, e di lei non restò più alcuna
               traccia; il Re, finita la guerra, non ne disse parola, né nessuno gliene parlò. Però
               era restato triste per tutti i suoi giorni.</p>
            <p>Il barcaiolo che aveva trovato anche il canestrino della bimba, ora aveva tre bei
               ragazzi che crescevano a vista d'occhio, e coi capelli d'oro aveva fatto tanta e
               tanta ricchezza. E disse: - Ora bisogna pensare a loro, poverini: bisogna
               fabbricargli un palazzo, perché stanno diventando grandi -. E fece fabbricare,
               proprio in faccia a quello del Re, un palazzo più grande ancora, con un giardino
               dov'erano tutte le meraviglie del mondo. Intanto, i bambini s'erano fatti giovanetti
               e la bambina una bella ragazzina. Il barcaiolo e sua moglie erano morti e loro,
               ricchi da non si dire, vivevano in questo bel palazzo. Tenevano sempre il cappello in
               testa e nessuno sapeva che avevano i capelli d'oro.</p>
            <p>Dalle finestre del palazzo del Re, la moglie del fornaio e la moglie del vinaio li
               guardavano; e non sapevano d'essere le loro zie. Una mattina queste zie videro i
               fratelli e la sorellina senza cappello seduti a un balcone che si tagliavano i
               capelli l'uno all'altro. Era un mattino di sole e i capelli d'oro splendevano tanto
               che abbagliavano lo sguardo. Alle zie venne subito il sospetto che fossero i figli
               della sorella buttati nel fiume. Cominciarono a spiarli: videro che tutte le mattine
               si tagliavano i capelli d'oro e il mattino dopo li avevano di nuovo lunghi. Da quel
               momento, le due zie cominciarono ad aver paura dei loro delitti.</p>
            <p>Intanto, anche il Re, dai cancelli, s'era messo a guardare il giardino vicino e quei
               ragazzi che ci abitavano. E pensava: "Ecco i figlioli che mi sarebbe piaciuto avere
               da mia moglie. Paiono proprio quelli che mi aveva promesso". Ma non aveva visto i
               capelli d'oro perché portavano sempre il capo coperto. Cominciò a discorrere con
               loro: - Oh, gran bel giardino che avete! - Maestà, - rispose la ragazza. - C'è tutte
               le bellezze del mondo in questo giardino. Se lei ci fa degni, può venire a
               passeggiarci. - Volentieri, - e così entrò a far amicizia con loro. - Visto che siamo
               vicini, - disse, - perché non venite domani da me a desinare? - Ah, Maestà, -
               risposero, - ma sarà troppo incomodo per tutta la Corte. - No, - disse il Re, - mi
               fate un regalo. - E allora accetteremo le sue grazie e domani saremo da lei.</p>
            <p>Quando le cognate seppero dell'invito, corsero dalla vecchia cui avevano dato le
               creaturine da ammazzare: - O Menga, che ne faceste di quelle creature? Disse la
               vecchia: - Nel fiume le buttai, col cesto e tutto, ma il cesto era leggero e stava a
               galla. Se poi è andato a fondo o no, non stetti mica lì a vedere. - Sciagurata! -
               Esclamarono le zie. - Le creature sono vive e il Re le ha incontrate, e se le
               riconosce, siamo morte noi. Bisogna impedire che vengano a palazzo, e farle morire
               per davvero. - Ci penso io, - disse la vecchia.</p>
            <p>E, fingendosi una mendicante, si mise al cancello del giardino. Proprio in quel
               momento, la ragazza stava guardandosi intorno e dicendo, come soleva: - Cosa manca in
               questo giardino? Di più non ci può essere! C'è tutte le bellezze del mondo! - Ah, tu
               dici che non manca nulla? - disse la vecchia. - Io vedo che ci manca una cosa,
               bambina. - E quale? - domandò lei. - L'Acqua che balla. - E dove si può trovare...? -
               cominciò a dire la <persName type="protagonist" subtype="innocent" source="#fable87">bambina</persName>. Ma la
               vecchia era sparita. La ragazza scoppiò in pianto: - E io che credevo che non
               mancasse nulla nel nostro giardino, e invece, invece ci manca l'Acqua che balla;
               l'Acqua che balla: chissà che bella cosa è! - E così andava piangendo.</p>
            <p>Tornarono i fratelli e a vederla disperata: - Cos'è? Cos'hai? - Oh, vi prego,
               lasciatemi stare. Ero qui nel giardino e mi dicevo che qua erano tutte le bellezze
               del mondo, ed una vecchia è venuta al cancello e ha detto: "Lo dici tu che non ci
               manca nulla: ci manca l'Acqua che balla". - Tutto qui? - fece il <persName type="protagonist" subtype="hero" source="#fable87">fratello maggiore</persName>. - Vado io a cercarti
               questa cosa, così sarai felice -. Aveva un anello al dito e lo infilò in dito alla
               sorella. - Se la pietra cambia colore, è segno che son morto -. Montò a cavallo e
               corse via. Aveva già molto galoppato, quando incontrò un <persName type="helper"
                  subtype="sage" source="#fable87">eremita</persName> che gli chiese: - Dove vai, dove vai, bel giovane? -
               Vado in cerca dell'Acqua che balla. - Poverino! - disse l'eremita. - Ti vogliono
               mandare alla morte! Non sai che c'è pericolo? Rispose il giovane: - Pericolo quanto
               volete, io quella roba devo trovarla. - Sta' a sentire, - disse l'eremita, - vedi
               quella montagna? Va' in cima, troverai una gran pianura e in mezzo un bel palazzo.
               Davanti al portone ci sono quattro giganti con le spade in mano. Sta' attento: quando
               hanno gli occhi chiusi non devi passare, hai capito? Passa invece quando hanno gli
               occhi aperti. C'è il portone: se lo trovi aperto non passare, se lo trovi chiuso
               spingi e passa. Troverai quattro leoni: quando hanno gli occhi chiusi non passare,
               passa quando li trovi con gli occhi aperti, e troverai l'Acqua che balla -. Il
               ragazzo salutò l'eremita, montò a cavallo e prese su per la montagna.</p>
            <p>Lassù vide il palazzo col portone aperto, e i quattro giganti con gli occhi chiusi.
               "Sì, aspetta che passi...", pensò, e si mise lì di guardia. Appena i giganti apersero
               gli occhi e il portone si chiuse, passò; aspettò che i leoni aprissero gli occhi
               anche loro e passò ancora. C'era l'Acqua che balla: il ragazzo aveva una bottiglia e
               la riempì. Appena i leoni riaprirono gli occhi, scappò via. Immaginatevi la gioia
               della sorellina, che era stata tutti quei giorni a guardare con ansia l'anello,
               quando vide tornare il fratello con l'Acqua che balla. S'abbracciarono e baciarono, e
               subito misero due catinelle d'oro in mezzo al giardino e ci misero l'Acqua che balla:
               e l'Acqua saltava da una catinella all'altra catinella, e la bambina la stava a
               guardare piena di gioia, sicura ormai d'avere tutte le bellezze del mondo nel suo
               giardino.</p>
            <p>Venne il Re, e le chiese come mai non erano venuti a desinare, che li aveva tanto
               aspettati. La bambina gli spiegò che non c'era l'Acqua che balla in giardino e suo
               fratello maggiore era dovuto andare a prenderla. Il Re lodò molto il nuovo acquisto e
               invitò di nuovo i tre ragazzi per l'indomani. La vecchia mandata dalle zie ritornò,
               vide l'Acqua che balla nel giardino e inghiottì bile. - Ora l'Acqua che balla ce
               l'hai, - disse alla bambina, - ti manca ancora l'Albero che suona, - e se ne andò.
               Vennero i fratelli. - Fratelli miei, se mi volete bene, sapete cosa dovete portarmi,
               l'Albero che suona. E stavolta fu il <persName type="protagonist" subtype="hero" source="#fable87">secondo
                  fratello</persName> a dire: - Sì, sorellina mia, vado e te lo porto.</p>
            <p>Diede il suo anello alla sorella, montò a cavallo e corse fin dall'eremita che aveva
               aiutato suo fratello. - Ahi! - disse l'eremita, - l'Albero che suona è un osso duro.
               Senti cosa devi fare: sali sulla montagna, guardati dai giganti, dal portone, dai
               leoni, tutto come ha fatto tuo fratello. Poi troverai una porticina con sopra un paio
               di forbici; se le forbici sono chiuse non passare; se sono aperte, passa. Troverai un
               albero enorme che suona con tutte le sue foglie. Tu arrampicati e stacca il ramo più
               alto: lo pianterai nel tuo giardino e metterà radici.</p>
            <p>Il giovane andò fin sulla montagna, trovò tutti i segni propizi ed entrò. S'arrampicò
               sull'albero tra tutte le foglie che suonavano, e prese il ramo più alto. Accompagnato
               dal suo canto tornò a casa. Quando fu piantato il ramo diventò l'albero più bello che
               ci fosse nel giardino, e lo riempiva tutto col suo suono. Il re che era piuttosto
               offeso perché per la seconda volta i fratelli avevano mancato all'invito, fu così
               contento d'ascoltare quel suono che li riinvitò tutti e tre per l'indomani.</p>
            <p>Subito le zie mandarono la vecchia. - Sei contenta dei consigli che ti ho dato?
               L'Acqua che balla, l'Albero che suona! Ora ti manca solo l'Uccel bel-verde e hai
               tutte le bellezze del mondo. Vennero i ragazzi. - Fratellini, chi mi va a prendere
               l'Uccel bel-verde? - Io, - disse il primo, e partì. - Questo sì che è un guaio, - gli
               disse l'eremita. - Tanti ci sono andati e tutti ci sono rimasti. Andare alla montagna
               sai, entrare nel palazzo sai, troverai un giardino pieno di statue di marmo. Sono
               nobili cavalieri che come te volevano prendere l'Uccel bel-verde. Tra gli alberi del
               giardino volano centinaia d'uccelli. L'Uccel bel-verde è quello che parla. Ti
               parlerà, ma bada, tu qualsiasi cosa dica, non devi mai rispondergli.</p>
            <p>Il giovane arrivò nel giardino pieno di statue e di uccelli.L' <persName type="prize"
                  subtype="animal" source="#fable87">Uccel bel-verde</persName> si posò sulla sua spalla e gli disse: -
               Sei venuto, cavaliere? E credi di prendere me? Ti sbagli. Sono le tue zie che ti
               mandano a morte. E tua madre la tengono murata viva... - Mia madre murata viva? -
               disse il giovane e come parlò subito diventò anche lui statua di marmo. La sorella
               guardava l'anello ogni minuto. Quando vide che la pietra diventava azzurra, gridò: -
               Aiuto! Muore! - E l'altro fratello salì subito in sella, e partì.</p>
            <p>Anch'egli arrivò nel giardino e l'Uccel bel-verde gli disse: - Tua madre è murata
               viva. - Eh? mia madre murata viva! - gridò lui e diventò di marmo. La sorella
               guardava l'anello del secondo fratello e lo vide diventar nero. Non si perse d'animo,
               si vestì da cavaliere, prese una boccetta d'Acqua che balla, un ramo d'Albero che
               suona, sellò il migliore dei loro cavalli, e partì.</p>
            <p>L'eremita le disse: - Apri l'occhio, che se quando l'Uccello parla gli rispondi, sei
               finita. Strappagli una penna delle ali, invece, bagnala nell'Acqua che balla e poi
               tocca tutte le statue... Appena l'Uccel bel-verde vide la ragazza vestita da
               cavaliere, le si posò su una spalla e disse: - Anche tu qui? Ora diventerai come i
               tuoi fratelli... Li vedi? Uno e due, e con te tre... Tuo padre in guerra... Tua madre
               murata viva... E le tue zie se la ridono..</p>
            <p>Lei lo lasciò cantare e l'uccello si sgolava a ripeterle le sue parole all'orecchio,
               e non fu lesto a volar via quando la ragazza l'afferrò, gli strappò una penna delle
               ali, la bagnò nella boccetta d'Acqua che balla, poi la passò sotto il naso dei
               fratelli impietriti, e i fratelli si mossero e l'abbracciarono. Poi fecero lo stesso
               con tutte le altre statue ed ebbero un seguito di nobili cavalieri, baroni, principi
               e figli di re. Fecero annusare la penna anche ai giganti e si svegliarono anche i
               giganti, e così fecero coi leoni. L'Uccel bel-verde si posò sul ramo d'Albero che
               suona e si lasciò mettere in gabbia. E tutti insieme in un gran corteo lasciarono il
               palazzo sulla montagna, che per incanto sparì.</p>
            <p>Quando dal palazzo reale videro il giardino con l'Acqua che balla, l'Albero che suona
               e l'Uccel bel- verde, e i tre fratelli con tutti quei principi e baroni che facevano
               festa, le zie si sentirono venir meno, e il Re volle invitare tutti a pranzo. Vennero
               e la sorellina portava l'Uccel bel-verde su una spalla. Quando furono per sedersi a
               tavola, l'Uccel bel-verde disse: - Manca una! - e tutti si fermarono. Il Re cominciò
               a mettere in fila tutta la gente di casa, per vedere chi era quell'una che mancava,
               ma l'Uccel bel-verde continuava a dire: - Manca una! Non sapevano più chi far venire.
               A un tratto si ricordarono: - Maestà! Non sarà la Regina murata viva! - e il Re diede
               subito ordine di farla smurare, e i figli la abbracciarono e la bambina con la stella
               in fronte le fece fare il bagno in una tinozza d'Acqua che balla, e tornare sana come
               se nulla fosse stato.</p>
            <p>Così ci si rimise a pranzo, con la Regina vestita da Regina a capo della tavola, e le
               due sorelle invidiose gialle in viso che parevano avere l'itterizia. Stavano per
               portare alla bocca il primo cucchiaio, quando l'Uccel bel-verde disse: - Solo quello
               che becco io! - perché le due zie avevano messo del veleno nel mangiare. I convitati
               mangiarono solo le pietanze che l'Uccel bel-verde beccava, e si salvarono. - Adesso
               sentiamo l'Uccel bel-verde cosa ci racconta, - disse il Re.</p>
            <p>L'Uccel bel-verde saltò sulla tavola davanti al Re e disse: - Re, questi sono i tuoi
               figli -. I ragazzi si scopersero il capo e tutti videro che avevano i capelli d'oro,
               e la sorellina anche la stella d'oro in fronte. L'Uccel bel-verde continuò a parlare
               e raccontò tutta la storia. Il Re abbracciò i figli e chiese perdono alla moglie. Poi
               fece comparire innanzi a sé le due cognate e la vecchia e disse all'Uccel bel-verde:
               - Uccello, ora che hai svelato tutto, dà la sentenza. E l'uccello disse: - Alle
               cognate, una camicia di pece e un pastrano di fuoco, alla vecchia giù dalla finestra.
               Così fu fatto. Re, Regina e figlioli vissero sempre felici e contenti.</p>
         </div>
         <div xml:id="fable88">
            <head>Il re nel paniere<note/></head>
            <span><placeName>Firenze</placeName></span>
            <p>C'era una volta un legnaiolo di Corte e questo legnaiolo di Corte aveva tre figliole.
               Un giorno il <persName type="dispatcher" subtype="sovereign" source="#fable88">Re</persName> gli comandò
               d'andare a fare un lavoro fuori via, come sarebbe a tagliare un bosco in un paese
               lontano, una cosa da starci degli anni. Quest'uomo, "Non ci vado" al Re non lo poteva
               dire: doveva pur guadagnarsi da mangiare; ma d'andare così lontano gli rincresceva,
               per via delle figliole che avrebbe dovuto lasciar sole.</p>
            <p>Rincasò tutto afflitto. - Ragazze, Sua Maestà m'ha ordinato questo lavoro. Bisogna
               che vi lasci. Ma voglio che vi contentiate d'una cosa. - Di cosa, babbo? - Che io
               prima di partire, vi muri l'uscio di casa, in modo che nessuno possa entrare né voi
               andarvene a giro. - Se voi dite così, babbo, noi siamo contente. Il <persName type="dispatcher" subtype="caregiver" source="#fable88">legnaiolo</persName> fece murare l'uscio di
               casa, lasciò alle ragazze dei quattrini e tutto il necessario. Poi disse: - Prendete
               questo bel paniere grande, legatelo alla fune del pozzo e quando passa uno di quegli
               uomini che vendono la roba per le strade, calatelo con dentro i quattrini, e così
               comprerete tutto quello che vi serve.</p>
            <p>Si dissero addio, s'abbracciarono, piansero e se n'andò. I muratori erano lì pronti e
               finirono di murare la porta, perché ci aveva lasciato un pertugio per passare. Le tre
               ragazze, non potendo uscire, stavano sempre affacciate alla finestra naso all'aria.
               Le vide il Re e trovò che ragazze belle come quelle non se n'erano mai viste. Allora
               si vestì da merciaio e andò sotto le loro finestre a gridare: - Oh, le belle matasse
               d'oro! Oh, le belle matasse d'oro! Le ragazze pensarono di comprarne per i loro
               lavori di ricamo. Lo chiamarono. - Cosa comandano lorsignore? - disse lui. - A quanto
               le fate, queste matasse d'oro? Lui disse: - Tre zecchini, - un prezzo caro, perché
               era Re e non aveva un'idea precisa dei quattrini; ma le ragazze gli calarono uno
               zecchino nella cesta e gli dissero di mettere le matasse.</p>
            <p>- Attente, perché pesano. Ce la fate a tirarle su? E loro: - Volete che non ce la
               facciamo? siamo in tre! Allora lui disse: - Ecco! Tirate! - E si cacciò nel paniere.
               Quando, tirato su il paniere a gran fatica, le sorelle videro che c'era dentro un
               uomo, volevano buttare di sotto paniere e tutto. Ma l'uomo s'afferrò alla finestra e
               disse: - Ferme! Sono il Re! Sapendovi sole, son venuto a farvi compagnia!</p>
            <p>Le ragazze si strinsero l'una all'altra e dissero: - Maestà, noi siamo povere
               ragazze. Come possiamo ricevere un pari vostro? Il Re rispose: - Non ci pensate. Io
               non vado in cerca del lusso. Vengo da voi per passare un'ora, perché siete belle e
               certo siete buone -. E aggiunse: - Quanto mi rincresce che non ci sia vostro padre!
               Perché io da stasera do tre grandi feste: ed è un peccato che non possa pregare
               vostro padre di mandarvi. - Troppo garbato, - dissero le ragazze con un inchino, -
               troppo garbato. - Quando ci sarà vostro padre ne darò delle altre, di feste, - disse
               il Re, - e voi verrete -. Così stette in piacevole conversazione per un'ora, poi si
               fece calare nel paniere. Le tre sorelle rimasero a chiacchierare fitto fitto su
               quella visita del Re. Disse la minore: - Ma cosa credete? Che io stasera non mi farò
               calare da voi giù nel paniere? - Calarti? E a far che? - Voi calatemi: poi vedrete -.
               Le convinse, e le sorelle la calarono giù dalla finestra.</p>
            <p>La ragazza, che si chiamava <persName type="protagonist" subtype="rebel" source="#fable88">Leonetta</persName>,
               portò con sé il paniere e andò al palazzo reale. Entrò dalla porta della cucina; le
               guardie erano alla porta grande, e poté entrare. In quel momento i cuochi erano tutti
               andati a spiare dall'uscio l'ingresso degli invitati, e avevano lasciato i fornelli
               abbandonati. Leonetta cominciò a prender roba e a cacciarla nel cestino: polli
               arrosto, abbacchi allo spiedo, pasticci di maccheroni, torte mandorlate; e tutto quel
               che non potevan portar via ci buttava sopra cenere e acqua, così da sciuparla tutta.
               Poi corse via col paniere zeppo d'ogni ben di Dio. Sotto le finestre fischiò alle
               sorelle che con la fune tirarono su lei e tutta la roba.</p>
            <p>L'indomani quando sentirono: - Oh! le belle matasse d'oro! - calarono il paniere e
               tirarono su il Re. Il Re aveva la faccia scura. - Cos'avete oggi, Maestà? - Oh,
               ragazze mie, sapeste cosa m'è successo ieri sera! All'ora d'andare a tavola, i servi
               vanno in cucina e trovano tutti i piatti rovinati con cenere e acqua, uno strazio,
               non si poteva mangiare nulla. Si sono buttati tutti ai miei piedi, si sono detti
               innocenti, e gli ho creduto. Ma c'è qualche astro maligno che ce l'ha con me, o un
               traditore che vuole rovesciare il mio trono. Ho fatto mettere guardie dappertutto per
               la festa che c'è stasera. Se scopro chi è, il pezzo più grosso che lascerò di lui
               sarà come un granellino di rena.</p>
            <p>Le ragazze presero a rammaricarsi. - Ma no? Ma dica! Ma come si fa a far queste cose?
               - E la più costernata era Leonetta: - Ma pensi, con un Re che è così buono, come ci
               può essere gente con queste idee per il capo? E il Re se n'andò un po' consolato
               dall'aver trovato tanta comprensione nelle tre sorelle. La sera, Leonetta fece alle
               altre due: - Su, su, presto, calatemi! - Ma sei matta? - le dissero le sorelle, -
               stasera te ne stai a casa! Dopo quello che hai combinato ieri, figurati se ti
               caliamo! Non hai sentito cos'ha detto il Re?</p>
            <p>No e sì, no e sì, finirono per calarla. Leonetta andò al palazzo reale col paniere e
               invece d'entrare nella cucina, che era sorvegliata dalle guardie, scese in cantina.
               Là i meglio fiaschi e le meglio bottiglie erano tutte per lei; quando il paniere fu
               pieno, diede la stura alle botti e scappò via. L'indomani, il Re si fece tirar su
               nella cesta, più morto che vivo. - Che le è successo, Maestà? - Non vi dico, ragazze
               mie: la cucina iersera l'hanno rispettata, ma sul più bello della festa, quando ho
               dato ordine che portassero da bere agli invitati, i servi sono andati in cantina e
               l'hanno trovata allagata che il vino arrivava al ginocchio, con tutte le botti
               stappate che buttavano ancora.</p>
            <p>- Maestà, cosa ci dice! - Care ragazze, sono tempi brutti, ci dev'essere tutta una
               congiura per cacciarmi dal trono. Stasera metterò doppia guardia e se pesco uno di
               questi traditori, un granellino di rena sarà cento volte più grosso del pezzo più
               grosso che resterà di lui! E Leonetta: - Oh, lei ha ragione, Maestà! Un così buon
               signore, fargli di queste cose! Le <persName type="helper" subtype="innocent" source="#fable88"
                  >sorelle</persName>, quella sera, non volevano proprio calarla. Ma lei tanto disse e
               tanto fece che la misero nella cesta, dichiarando: - Be', fa un po' quello che vuoi.
               Noi scriviamo subito a nostro padre che non rispondiamo di quello che fai. La cucina
               e la cantina stavolta erano piene di guardie. Leonetta s'intrufolò nel guardaroba e
               quanti mantelli, pellicce, cappelli con le penne, stivali, poté prendere tanti ne
               mise nel paniere. Poi diede fuoco a tutto il resto, e scappò.</p>
            <p>A casa, la prima cosa che le tre sorelle facevano ogni mattino era di nascondere
               tutta la roba di modo che quando veniva il Re non s'accorgesse di niente. Così quel
               giorno ebbero un bel daffare a nascondere tutti quei vestiti che s'erano provati e
               riprovati tutta la notte. Si rimisero i loro panni soliti, ma Leonetta si dimenticò
               ai piedi un paio di scarpini d'argento. Il Re, quando salì nel paniere, aveva i
               capelli in disordine e i cerchi sotto gli occhi. - Sapeste, ragazze mie! - disse, -
               sono giunti fino a tentare d'appiccare il fuoco al mio palazzo! Per fortuna ce ne
               siamo accorti in tempo, ma il guardaroba intanto è mezzo bruciato! Ora non darò più
               feste, non farò più niente, ho quasi voglia di abdicare e lasciare la corona.</p>
            <p>- Traditori! - gli faceva eco Leonetta. - Un così buon signore! Venne l'ora solita in
               cui il Re se ne andava e le sorelle lo calavano giù. Ma mentre il canestro
               s'abbassava, lui guardando in su vide gli scarpini d'argento di Leonetta, e capì che
               erano quelli spariti dal suo guardaroba. Gridò: - Ah, traditora! - e fece per
               aggrapparsi alla finestra. Allora le sorelle mollarono tutte insieme la fune, e il Re
               nel paniere cadde giù fino a terra, e quasi credevano che si fosse ammazzato, ma poi
               si rialzò e se n'andò tutto malconcio.</p>
            <p>Tornò al palazzo zoppicando e subito meditò la sua vendetta. Scrisse al legnaiolo che
               tornasse immantinente dovendogli parlare. Il legnaiolo che s'aspettava di restar
               lontano chissà quanti mesi, fu tutto contento di tornare, e ancor più contento quando
               si sentì chiedere dal Re la mano di una sua figlia. - Una qualsiasi delle tre, - gli
               disse, - quella che mi vuole. Il legnaiolo andò a casa e riferì alle figlie la
               proposta. La più grande disse: - Io no, babbo, non lo prenderei davvero... E la
               seconda: - Neppure io, sa, babbo: perché... E Leonetta, subito: - Lo prenderò io. Il
               legnaiolo tornò dal Re e disse: - Maestà, l'ho detto alle mie figlie. La prima m'ha
               risposto: "Io no, non lo prenderei davvero...", la seconda m'ha risposto: "Neppure
               io, sa, perché..." e la terza invece: "Lo prenderò io".</p>
            <p>Il Re si disse: "Allora è proprio lei la più sfrontata, quella che m'ha combinato
               tutti i disastri", e al legnaiolo rispose: - Allora sposerò la terza. Le nozze furono
               combinate di lì a pochi giorni. La sposa aveva ai suoi ordini tante damigelle della
               servitù reale. Disse a queste damigelle: - Sentite: voglio fare una burla al Re. -
               Cosa, signora, cosa vuol fare? - State zitte, mi raccomando: voglio fare una donna di
               pasta, grande quanto me, col petto di zucchero e miele, e che abbia dei fili che le
               facciano far cenno di sì e di no. Voglio metterla nel letto al mio posto e vedere se
               il Re se ne accorge.</p>
            <p>Le <persName type="helper" subtype="citizen" source="#fable88">damigelle</persName> s'affaccendarono e le
               fabbricarono la donna di pasta. Lei la fece mettere nel letto nuziale, con la sua
               camicia e la sua cuffietta da notte. Dopo lo sposalizio ci fu il banchetto, la cena,
               e poi venne l'ora d'andare a letto. Leonetta chiese d'andar su per prima, e si
               nascose sotto il letto, tenendo in mano i fili per far muovere la donna di pasta.
               Entrò in camera il Re, chiuse la porta, e disse: - A noi due, ora, mia cara!
               Finalmente sei in mano mia! Ti ricordi quando mi dicevi: "Lei è tanto un buon
               signore, Maestà..."?</p>
            <p>- Sì, me ne ricordo, - disse Leonetta di sotto il letto, facendo muovere il capo alla
               donna di pasta. - Ah sì, e chi era che mi devastava la cucina? - Io, Maestà, - diceva
               Leonetta e la donna di pasta nel letto muoveva la testa e le mani. - Bella impostora!
               E chi mi devastava la cantina? - Io, Maestà! - E il guardaroba? - Sempre io, Maestà!
               - E tu credi che tolleri questi soprusi? - Non so, Maestà!</p>
            <p>L'aveva appena detto, che il Re sguainò la spada e la ficcò nel petto della donna di
               pasta credendo fosse la sua sposa, e fu tutto spruzzato di zucchero e di miele. -
               Ecco, t'ho uccisa, - prese a gridare, - l'hai voluto! - e sentendosi sulle labbra
               zucchero e miele: - Eppure, eri fatta di zucchero e di miele! Potevamo esser felici!
               Se tu fossi viva ancora ti vorrei un gran bene! E Leonetta di sotto il letto, con una
               vocina flebile: - Son morta... - Cos'ho mai fatto? - si diceva il Re. - Leonetta mia
               di zucchero e miele... se tu ci fossi ora, ti vorrei un gran bene! E Leonetta: -
               Ormai son morta... - Se sei morta è meglio che muoia anch'io! - disse il Re, e fece
               per buttarsi sulla spada. - No, che sono viva! Sono viva! - gridò Leonetta saltando
               fuori di sotto il letto e abbracciandolo. S'attaccarono al collo, si baciarono, e da
               allora in poi vissero amandosi felici come pasque.</p>
         </div>
         <div xml:id="fable89">
            <head> L'assassino senza mano<note/></head>
            <span><placeName>Firenze</placeName></span>
            <p>C'era una volta un <persName type="hostile" subtype="sovereign" source="#fable89">Re</persName> avaro, tanto
               avaro che la sua figliola unica la teneva in soffitta perché aveva paura che qualcuno
               la chiedesse in moglie e lui dovesse darle la dote. Un giorno arrivò in quella città
               un <persName type="villain" subtype="rebel" source="#fable89">assassino</persName>, e si fermò all'osteria, in
               faccia a dove stava il Re. Cominciò a informarsi di chi abitava lì davanti. - Ci sta
               un Re, - gli dissero, - così avaro da tenere sua figlia in soffitta. Cosa fa
               l'assassino? La notte s'arrampica sui tetti e apre la finestrella dell'abbaino. La
               Principessa era coricata e vede aprirsi la finestra e un uomo in piedi sul davanzale.
               - Al ladro! Al ladro! - grida.</p>
            <p>L'assassino richiude la finestra e scappa via sui tetti. Accorre la servitù, vede la
               finestra chiusa, e dice: - Altezza, lei si sogna: qui non c'è nessuno. L'indomani lei
               chiese al padre d'esser tolta dalla soffitta, ma il Re le disse: - Ti sogni; chi vuoi
               che ci venga? La seconda notte, alla stessa ora, l'assassino riaprì la finestra. - Al
               ladro! Al ladro! - Anche stavolta scappò, e nessuno voleva credere al racconto della
               Principessa.</p>
            <p>La terza notte, ella legò la finestra con un catenaccio, e si mise di guardia col
               coltello in mano, sola lassù, col cuore che le batteva forte forte. L'assassino provò
               ad aprire ma non poté. Cacciò dentro una mano; la <persName type="protagonist"
                  subtype="hero" source="#fable89">Principessa</persName>col coltello gliela tagliò di netto al polso. -
               Sciagurata! - gridò l'assassino. - Me la pagherai! - e scappò via per i tetti. La
               Principessa mostrò al Re e alla Corte la mano mozzata e tutti finalmente le
               credettero, e si complimentarono per il suo coraggio; da quel giorno non dormì più
               nella soffitta.</p>
            <p>Dopo qualche tempo chiese udienza al Re un giovane forestiero, tutto ben vestito e
               ben inguantato. Il Re lo sentì conversare così bene che gli entrò in simpatia.
               Parlando del più e del meno, disse che era scapolo, che cercava per sposa una ragazza
               a modo, e l'avrebbe presa anche senza dote, tanto era ricco di suo. Il Re, sentendo
               che non voleva dote, pensò: "Questo è lo sposo che ci vuole per mia figlia", e la
               mandò a chiamare. La Principessa, appena vide il forestiero fu presa da un tremito,
               perché le pareva di riconoscerlo. E quando fu sola col padre, gli disse: - Maestà,
               quell'uomo mi pare di riconoscerlo per il ladro cui ho tagliato la mano. - Ti sogni,
               - disse il Re. - Non hai visto che belle mani ben inguantate ha! Questo è un
               signore.</p>
            <p>Per farla breve, il forestiero chiese la mano della Principessa, ed ella per obbedire
               al padre e anche per levarsi da quella sua tirannia, disse di sì. Le nozze furono
               fatte alla svelta e alla buona, perché lo sposo non poteva star tanto lontano dai
               suoi negozi, e il Re non voleva spendere. Alla figlia per regalo diede una collana di
               noci e una coda di volpe spelacchiata. Poi gli sposi partirono subito in carrozza. La
               carrozza entrò in un bosco, e invece di seguitare per la strada maestra, prendeva
               sempre di più nel folto, per oscuri sentieri. A un certo punto lo sposo disse: -
               Cara, sfilami questo guanto. La Principessa gli sfilò il guanto e scoprì un
               moncherino. - Aiuto! - disse, comprendendo che aveva sposato l'uomo cui aveva
               tagliato una mano. - Sei in mia potestà, ora, - disse l'uomo. - Sappi che io di
               mestiere faccio l'assassino. Ora mi vendicherò del male che m'hai fatto.</p>
            <p>La casa dell'assassino era al margine del bosco, in riva al mare. - Qui tengo tutte
               le ricchezze della gente che ho ammazzato, - disse l'assassino, mostrandole la casa,
               - e tu resterai a far la guardia. La legò con una catena a un albero, davanti alla
               casa e la lasciò lì. La Principessa rimase sola, incatenata a un albero come un cane,
               e davanti aveva il mare, su cui ogni tanto passava pian piano un bastimento. Cominciò
               a far segni a un bastimento che passava; dal bastimento la videro coi cannocchiali e
               s'avvicinarono per vedere cosa c'era. Sbarcarono, e lei raccontò la sua storia.
               Allora la liberarono e la presero con loro, insieme con tutte le ricchezze
               dell'assassino.</p>
            <p>Era un bastimento di <persName type="helper" subtype="citizen" source="#fable89">mercanti di cotone</persName>,
               e pensarono di nascondere la Principessa e tutte le ricchezze sotto le balle di
               cotone. Tornò l'assassino e trovò la casa svaligiata, e senza più la sposa. "Non può
               essere scappata che sul mare", pensò, e vide quel bastimento che si allontanava.
               Scese in una barca a vela velocissima che aveva, e raggiunse il bastimento. - Tutto
               il cotone a mare, - ordinò, - devo cercare la mia sposa che è fuggita.</p>
            <p>- Lei ci vuole rovinare, - gli dissero i mercanti. - Perché non caccia la spada nelle
               balle di cotone, per vedere se c'è qualcuno nascosto? L'assassino si mise a
               trafiggere il cotone con la spada, e a un certo punto ferì la ragazza nascosta, ma
               tirando fuori la spada il cotone asciugò il sangue e la spada riapparve pulita. -
               Sapete, - gli dissero i marinai, - avevamo visto un'altra nave avvicinarsi alla
               costa; quella laggiù. - Ora vado a vedere, - disse l'assassino. Lasciò il bastimento
               carico di cotone e diresse la sua barca a vela verso l'altra nave.</p>
            <p>La ragazza, ferita ma appena a un braccio, fu sbarcata in un porto sicuro. Ma lei non
               voleva neppure metter piede a terra e continuava a dire: - Buttatemi in mare!
               Buttatemi in mare! I marinai si consultarono tra loro, e uno di loro, che era
               vecchio, con la moglie e senza figli, s'offerse di portarla a casa sua, con parte dei
               gioielli dell'assassino. La <persName type="helper" subtype="caregiver" source="#fable89">moglie del
                  marinaio</persName> era una brava vecchia e prese a benvolere la ragazza. - Ti terremo
               come una figliola, poverina! - Voi siete tanto buoni, - disse la ragazza. - Solo vi
               domando una grazia: voglio restar sempre chiusa in casa e non esser vista mai da
               nessun uomo. - Sta' tranquilla, poverina: in casa nostra non viene mai nessuno.</p>
            <p>Il vecchio vendette un po' dei gioielli e comprò seta da ricamo, e la ragazza passava
               le ore ricamando. Fece un tappeto bellissimo, con tutti i colori e i disegni del
               mondo, e la vecchia lo portò a vendere a casa d'un Re che stava lì vicino. - Ma chi
               li fa, questi bei lavori? - chiese quel Re. - Una mia figlia, Maestà, - disse la
               vecchia. - Mah! Sarà. Non sembrano proprio lavori da figlia d'un marinaio, - disse il
               Re, e comprò il tappeto. Coi soldi ricavati, la vecchia comprò altra seta, e la
               ragazza ricamò un bel paravento. La vecchia lo portò dal Re. - Ma è proprio vostra
               figlia che fa questi lavori? - diceva il Re, e poco convinto delle risposte, la seguì
               di nascosto.</p>
            <p>Quando la vecchia stava per chiudere la porta di casa, il Re si fa avanti e mette un
               piede nello spiraglio; la vecchia cacciò un urlo. La ragazza, che era nella sua
               stanza, sentì l'urlo, e pensò che l'assassino fosse venuto a prenderla; e dalla paura
               svenne. Entrarono la vecchia e il Re e cercarono di rianimarla. Riaperse gli occhi e
               vedendo che quell'uomo non era l'assassino ritornò in sé. - Ma perché ha così paura
               di chi può arrivare? - chiese il <persName type="helper" subtype="lover" source="#fable89">Re</persName>, cui
               questa bella ragazza piaceva proprio. - È la mia disgrazia, - disse lei, e
               nient'altro.</p>
            <p>Così il Re prese ad andare in quella casa tutti i giorni, a far compagnia alla
               ragazza e a vederla ricamare. Se n'era proprio innamorato, e finì per chiederla in
               sposa. I vecchi, figuriamoci: - Maestà, noialtri siamo povera gente... - gli dissero.
               - Non m'importa. È la ragazza che mi piace. - Io sono contenta, - disse lei, - ma a
               una condizione. - Quale? - Non voglio veder uomini di nessuna sorta, escluso voi e
               mio padre -. (Padre chiamava il vecchio marinaio). - Né vederli né esserne vista.</p>
            <p>Il Re acconsentì. Perché oltre tutto era geloso e che lei non volesse veder uomini
               era contento. Così si fece un matrimonio segreto, perché nessun uomo la vedesse.
               Questa storia non garbò affatto ai sudditi: quando mai era successo che un Re si
               sposasse senza mostrare la sposa al popolo? Cominciarono a correre le voci più
               strane: - Ha sposato una scimmia. Ha sposato una gobba. Ha sposato una strega, - e
               mica solo tra il popolino, anche tra gli alti dignitari della Corte. Il Re fu
               costretto a dire alla moglie: - Bisogna che tu decida un'ora per mostrarti al
               pubblico e fare cessare queste voci. La poverina dovette acconsentire. - Va bene.
               Domani dalle undici a mezzogiorno starò affacciata sul terrazzo.</p>
            <p>Alle undici la piazza era piena come non s'era visto mai. Era venuta gente da tutte
               le parti, anche dalle campagne più lontane. Apparve la sposa sul terrazzo e dalla
               folla si levò un brusio d'ammirazione. Mai s'era vista Regina così bella. La Regina
               però faceva correre il suo sguardo in mezzo a quella folla con apprensione. Ed ecco,
               in mezzo alla folla, vide il viso d'un uomo intabarrato di nero, un uomo che portò
               una mano alla bocca e la morse in segno di minaccia, poi alzò l'altro braccio e
               mostrò che terminava in un moncherino. La Regina cadde al suolo svenuta.</p>
            <p>La portarono subito a casa e la vecchia ripeteva: - L'avete voluta far vedere!
               L'avete voluta far vedere mentre lei non voleva! Ecco cosa le è successo! La Regina
               fu messa a letto e furono chiamati i medici, ma non si sapeva che male avesse; voleva
               star chiusa, non veder nessuno e tremava, tremava. In quei giorni venne a trovare il
               Re un ricco signore forestiero, gran parlatore, tutto complimenti e parole
               d'ammirazione. Il Re gli chiese se voleva restar da lui a mangiare un piatto di
               minestra. Il forestiero, che altri non era se non l'assassino, accettò di buon grado,
               e ordinò vino per tutto il palazzo reale.</p>
            <p>Subito furono portate botti e barili e damigiane, ed era tutto vino oppiato. Quella
               sera guardie, servitori, ministri, tutti bevevano a più non posso, e a notte erano
               tutti ubriachi morti che russavano, il Re per primo. L'assassino fece il giro del
               palazzo, s'assicurò che in tutte le scale, le sale, i corridoi non c'era che gente
               riversa che dormiva, e allora, silenziosamente entrò nella stanza della Regina. Era
               rincantucciata nel letto, con gli occhi sbarrati, quasi l'aspettasse.</p>
            <p>- È venuta l'ora della mia vendetta, - disse l'assassino parlando come in un soffio.
               - Esci dal letto e va' a prendermi un catino d'acqua per lavarmi le mani dal sangue
               quando t'avrò sgozzata. La Regina uscì, corse dal marito. - Svegliati! Svegliati per
               carità! - Ma il marito dormiva. Tutti dormivano, in tutto il palazzo, e non c'era
               verso di svegliarli. Prese il catino d'acqua e tornò. - Portami anche il sapone, -
               disse l'assassino, che stava affilando il coltello.</p>
            <p>Lei andò, provò ancora a scuotere il marito, ma era inutile. Portò il sapone. - E
               l'asciugamano? - chiese l'assassino. Lei uscì, prese la pistola dal marito
               addormentato, l'avvolse nell'asciugamano, e facendo il gesto di dare l'asciugamano
               all'assassino, gli sparò una palla in cuore a bruciapelo. A quello sparo gli ubriachi
               si svegliarono tutti insieme, il Re per primo, e accorsero. Trovarono l'assassino
               morto e la Regina finalmente liberata dal terrore. </p>
         </div>
         <div xml:id="fable90">
            <head>I due gobbi <note/></head>
            <span><placeName>Firenze</placeName></span>
            <p>C'erano due gobbi, fratelli. Il <persName type="protagonist" subtype="explorer" source="#fable90">gobbo più
                  giovane</persName> disse: - Voglio andare a far fortuna, - e si mise in viaggio.
               Cammina cammina, dal tanto camminare si perdette in un bosco. "E ora cosa faccio? Se
               venissero gli assassini... Meglio che salga su quest'albero". Quando fu sull'albero,
               sentì un rumore. "Eccoli, aiuto!" Invece, da una buca là per terra cominciò a uscire
               una vecchina, e poi un'altra vecchina, e un'altra ancora, tutta una fila di vecchine
               l'una dietro l'altra che si misero a girare intorno all'albero, cantando: Sabato e
               Domenica! / Sabato e Domenica! E così continuavano a girare in tondo e ripetevano
               sempre da capo: Sabato e Domenica!</p>
            <p>Il gobbo, di lassù in cima all'albero, fece: E Lunedì! Le <persName type="helper"
                  subtype="magician" source="#fable90">vecchine</persName> restarono ammutolite, guardarono in su e una di
               loro disse: - Oh, chi è stata quell'anima buona che ci ha detto questa bella cosa! A
               noialtre non ci sarebbe mai venuto in mente! E si rimisero a girare intorno
               all'albero, tutte felici, cantando: Sabato, Domenica / E Lunedì! / Sabato, Domenica,
               / E Lunedì!</p>
            <p>Dopo un po' che giravano, s'accorsero del gobbo che era in mezzo ai rami. Lui
               tremava. - Per carità, vecchine, non m'ammazzate: m'è scappato detto quello, ma non
               volevo dir nulla di male. - Anzi, scendi, ti vogliamo ricompensare. Chiedi qualunque
               grazia e te la faremo. Il gobbo scese dall'albero. - Allora, chiedi! - Io sono un
               pover'uomo; cosa volete che chieda? La cosa che vorrei sarebbe che mi fosse levata
               questa gobba, perché tutti i ragazzi mi canzonano. - E la gobba ti sarà levata.</p>
            <p>Le vecchine presero una sega di burro, gli segarono la gobba, gli unsero la schiena
               con un unguento, la fecero tornare sana che non si vedeva niente, e la gobba
               l'appesero all'albero. Il gobbo tornò a casa che non era più gobbo e nessuno del
               paese lo riconosceva più. - Oh! Ma non sei tu! - gli fece suo fratello. - Sì che sono
               io! Lo vedi come sono diventato bello? - E come hai fatto? - Sta' a sentire, - e gli
               raccontò dell'albero, delle vecchine e del loro canto. - Ci voglio andare anch'io, -
               disse il fratello.</p>
            <p>Si mise in viaggio, entrò in quel bosco, salì su quell'albero. Alla stessa ora, dal
               buco uscirono le vecchine cantando: Sabato, Domenica / E Lunedì! / Sabato, Domenica /
               e Lunedì! E il gobbo, dall'albero: E Martedì! Le vecchie presero a cantare: Sabato,
               Domenica / E Lunedì! / E Martedì! ma non veniva bene, non tornava più il verso. Si
               voltarono in su tutte invelenite: - E chi è quest'infame, chi è quest'assassino?
               Cantavamo così bene e ci ha sciupato tutto! Ora non ci torna più il verso! -
               Finalmente lo videro tra i rami. - Scendi! Scendi! - No che non scendo! - diceva il
               gobbo pieno di paura. - Voi m'ammazzate! - Scendi! Non t'ammazziamo. Il gobbo scese,
               le vecchine staccarono dall'albero la gobba di suo fratello e gliel'appiccicarono
               davanti. - Ecco il castigo che ti meriti! Così il povero gobbo tornò a casa con due
               gobbe invece di una.</p>
         </div>
         <div xml:id="fable91">
            <head> Cecino e il bue<note></note></head>
               <span><placeName>Firenze</placeName></span>
            <p>Una <persName type="dispatcher" subtype="citizen" source="#fable91">donna</persName> faceva cuocere dei ceci. Passò una povera e ne chiese una scodella in elemosina. - Se li do
               a voi, non li mangio io! - disse la donna. Allora la <persName type="hostile" subtype="magician" source="#fable91">povera</persName> le gridò contro: - Che tutti i ceci nella pentola
               vi diventino figli! - e se ne andò.
               Il fuoco si spense e dalla pentola, come ceci che bollono, saltarono fuori cento bambini, piccoli
               come chicchi di cece e cominciarono a gridare: - Mamma ho fame! Mamma ho sete! Mamma prendimi
               in collo! - e a spargersi per i cassetti, i fornelli, i barattoli. La donna, spaventata, comincia a prendere
               questi esserini, a ficcarli nel mortaio e a schiacciarli col pestello come per farne la purea di ceci. Quando
               credette d'averli ammazzati tutti, si mise a preparare il mangiare per il marito. Ma pensando a quel che
               aveva fatto, le venne da piangere, e diceva: - Oh, ne avessi lasciato in vita almeno uno; ora mi
               aiuterebbe, e potrebbe portare da mangiare a suo padre in bottega!</p>
            <p>Allora si sentì una vocina che diceva: - Mamma, non piangere, ci sono ancora io! - Era uno dei
               figliolini, che s'era nascosto dietro il manico della brocca e s'era salvato.
               La donna fu tutta felice: - Oh, caro, vieni fuori, come ti chiami?
               - <persName type="protagonist" subtype="innocent" source="#fable91">Cecino</persName>, - disse il bambino scivolando giù per la brocca e mettendosi in piedi sul tavolo.
               - Bravo il mio Cecino! - disse la donna, - ora devi andare in bottega a portare da mangiare al babbo -.
               Preparò il paniere e lo mise in testa a Cecino.
               Cecino cominciò ad andare e si vedeva solo il paniere che sembrava camminasse da solo. Domandò
               la strada a un paio di persone e tutti prendevano spavento perché credevano che fosse un paniere che
               parlava.</p>
            <p>Così arrivò alla bottega e chiamò: - Babbo, o babbo! Vieni: ti porto da mangiare.
               Suo padre pensò: "Chi è che mi chiama? Io non ho mai avuto figlioli!" Uscì e vide il paniere e di
               sotto al paniere veniva una vocina: - Babbo, alza il paniere e mi vedrai. Sono tuo figlio Cecino, nato
               stamattina.
               L'alzò e vide Cecino. - Bravo, Cecino! - disse il <persName type="dispatcher" subtype="citizen" source="#fable91">babbo</persName>, che faceva il magnano, - ora verrai con me che
               devo fare un giro per le case dei contadini per sentire se hanno qualcosa di rotto da accomodare.
               Così il babbo si mise in tasca Cecino e andarono. Per la strada non facevano che chiacchierare e la
               gente vedeva l'uomo che pareva parlasse da solo, e pareva fosse matto.</p>
            <p>Chiedeva nelle case: - Avete nulla da stagnare?
               - Sì, ne avremmo della roba, - gli risposero, - ma a voi non la diamo perché siete matto.
               - Come matto? Io sono più savio di voi! Cosa dite?
               - Diciamo che per la strada non fate che parlare da solo.
               - Macché solo. Discorrevo con mio figlio.
               - E dove l'avete questo figlio?
               - In tasca.
               - Ecco: cosa dicevamo? Siete matto.
               - Be', ve lo farò vedere, - e tirò fuori Cecino a cavallo d'un suo dito.
               - Oh, che bel figliolo! Mettetelo a lavorare da noi, che gli facciamo far la guardia al bue.
               - Ci staresti, Cecino?
               - Io sì.
               - E allora, ti lascio qui e passerò a riprenderti stasera.</p>
            <p>Cecino fu messo a cavallo d'un corno del bue e pareva che il bue fosse solo, lì per la campagna.
               Passarono due ladri e visto il bue incustodito lo vollero rubare. Ma Cecino si mise a gridare: - Padrone!
               Vieni, padrone!
               Corse il <persName type="dispatcher" subtype="citizen" source="#fable91">contadino</persName> e i ladri gli chiesero: - Buon uomo, da dove viene questa voce?
               - Ah, - disse il padrone. - È Cecino. Non lo vedete? È lì su un corno del bue.
               I <persName type="villain" source="#fable91">ladri</persName> guardarono Cecino e dissero al contadino: - Se ce lo cedete per qualche giorno vi faremo
               diventar ricco, - e il contadino lo lasciò andare coi ladri.</p>
            <p>Con Cecino in tasca, i ladri andarono alla stalla del Re per rubare cavalli. La stalla era chiusa, ma
               Cecino passò per il buco della serratura, aprì, andò a slegare i cavalli e corse via con loro nascosto
               nell'orecchio d'un cavallo. I ladri erano fuori ad aspettarlo, montarono sui cavalli e galopparono via a
               casa.
               Arrivati a casa dissero a Cecino: - Senti, noi siamo stanchi e andiamo a dormire. Da' tu la biada ai
               cavalli.
               Cecino cominciò a mettere le museruole ai cavalli, ma cascava dal sonno e finì per addormentarsi in
               una museruola. Il cavallo non s'accorse di lui e lo mangiò insieme alla biada.</p>
            <p>I ladri, non vedendolo più tornare, scesero a cercarlo nella stalla. - Cecino, dove sei?
               - Sono qui, - rispose una vocina, - sono in pancia a un cavallo!
               - Quale cavallo?
               - Questo qui!
               I ladri sbuzzarono un cavallo, ma non lo trovarono. - Non è questo. In che cavallo sei?
               - In questo! - e i ladri ne sbuzzarono un altro.
               Così continuarono a sbuzzare un cavallo dopo l'altro finché non li ebbero ammazzati tutti, ma
               Cecino non l'avevano trovato. S'erano stancati e dissero: - Peccato! l'abbiamo perso! E dire che ci faceva
               tanto comodo! E per di più abbiamo perso tutti i cavalli! - Presero le carogne, le buttarono in un prato e
               andarono a dormire.</p>
            <p>Passò un <persName type="villain" subtype="animal" source="#fable91">lupo</persName> affamato, vide i cavalli sbuzzati e ne fece una scorpacciata. Cecino era ancora là
               nascosto nella pancia d'un cavallo e il lupo lo ingoiò. Così se ne stette nella pancia del lupo e quando al
               lupo tornò fame e si avvicinò a una capra legata in un campo, Cecino di là dentro si mise a gridare: - Al
               lupo, al lupo! - finché venne il padrone della capra e fece scappare il lupo.
               Il lupo disse: "Come mai faccio queste voci? devo aver la pancia piena d'aria!", e cominciò a cercare
               di buttar fuori l'aria per di dietro.
               "Be', adesso non l'avrò più, - pensò. - Andrò a mangiare una pecora".</p>
            <p>Ma quando fu vicino alla stalla della pecora, Cecino dalla sua pancia ricominciò a gridare: - Al lupo!
               Al lupo! - finché non si svegliò il padrone della pecora.
               Il lupo era preoccupato. "Ci ho ancora quest'aria nella pancia che mi fa fare questi rumori", e
               ricominciò a cercare di buttarla fuori. Spara fuori aria, una volta, due volte, alla terza saltò fuori anche
               Cecino e si nascose in un cespuglio. Il lupo, sentendosi libero, tornò verso le stalle.</p>
            <p>Passarono tre ladri e si misero a contare i denari rubati. Uno dei ladri cominciò: - Uno due tre
               quattro cinque... - E Cecino, dal cespuglio gli faceva il verso: - Uno due tre quattro cinque...
               Il ladro disse ai compagni: - State zitti che mi confondete. Chi dice una parola l'ammazzo -. Poi
               riprese a contare: - Uno due tre quattro cinque...
               E Cecino: - Uno due tre quattro cinque...
               - Ah, non vuoi star zitto? - dice il ladro a uno dei compagni. - Ora t'ammazzo!
               E l'ammazza. E all'altro: - Tu se vuoi fare la stessa fine sai come hai da fare... - E ricomincia: - Uno
               due tre quattro cinque...
               E Cecino ripete: - Uno due tre quattro cinque...
               - Non sono io che parlo, - disse l'altro ladro, - ti giuro, non sono io...
               - Credi di far lo stupido con me! Io t'ammazzo! - E l'ammazzò. - Ora sono solo, - si disse, - potrò
               contare i denari in pace e tenermeli tutti per me. Uno due tre quattro cinque...
               E Cecino: - Uno due tre quattro cinque...
               Al ladro si rizzarono i capelli sulla testa: - Qui c'è qualcuno nascosto. È meglio che scappi -. Scappò
               e lasciò lì i denari.</p>
            <p>Cecino col sacco dei denari in testa se ne andò a casa e bussò. Sua madre aprì e vide solo il sacco di
               denari. - È Cecino! - disse. Alzò il sacco e sotto c'era suo figlio e l'abbracciò.</p>
         </div>
         <div xml:id="fable92">
            <head>Il Re dei pavoni<note></note></head>
            <span><placeName>Siena</placeName></span>
            <p>Un Re e una Regina avevano due figli e una bambina che le volevano un ben dell'anima, e la tiravano
               su a baci e a carezze, con la balia in casa. Ora avvenne che il Re un giorno s'ammalò e morì. La <persName type="dispatcher" subtype="caregiver" source="#fable92">Regina</persName>
               mandava avanti il Regno, ma dopo pochi anni cadde anche lei malata; in punto di morte raccomandò ai
               due figli la loro sorellina, e spirò.
               La bambina intanto s'era fatta grandicella, sempre stando nel palazzo senza mai uscire, e tutto il suo
               spasso era guardare dalla finestra la campagna, canterellare, ciarlare con la <persName type="hostile" subtype="caregiver" source="#fable92">balia</persName> che adesso le faceva da
               aia, e ricamare. Un giorno che stava alla finestra, per la campagna comparve un pavone, prese il volo e si
               posò sul davanzale.</p>
            <p>La <persName type="protagonist" subtype="lover" source="#fable92">ragazza</persName> si mise a fargli festa, gli dette dei chicchi da beccare e lo fece entrare in
               casa. - Quant'è mai bello! - esclamò. - Finché non trovo il Re dei Pavoni non piglio marito! - e si tenne il
               pavone sempre con sé, e quando veniva gente lo chiudeva in un armadio.
               Intanto i <persName type="helper" subtype="hero" source="#fable92">fratelli</persName> dicevano fra loro: - Questa benedetta sorella nostra non vuole mai uscire di casa. Se
               dura di questo passo, dà in cattiva disposizione. Sentiamo se vuole marito -. Vanno a trovarla, e le
               dicono il loro pensiero. - Finché non ti sarai accasata tu non ci sposiamo noi. Te la senti di pigliar
               marito?</p>
            <p>- No, non me la sento.
               - È un'idea che ti sei messa in testa. Guarda qui i ritratti di tutti i Re, scegli quello che ti piace e gli
               domanderemo se ti vuole.
               - Vi dico che io non voglio marito...
               - Ma facci questo piacere...
               - Se proprio lo volete a tutti i costi, vi contenterò, ma voglio esser io a scegliere.
               - D'accordo.
               Allora la sorella aperse l'armadio e fece uscire il pavone. - Vedete questo?
               - Sì, è un bel pavone.
               - Finché non trovo il Re dei Pavoni non mi sposo.
               - E dove l'hanno il Re i pavoni?
               - Non lo so davvero, ma o lui o nessuno.
               - Quand'è così vedremo di trovartelo -.</p>
            <p>Raccomandarono alla balia di badare alla ragazza, elessero un governatore di fiducia per il Regno, e partirono uno di qua e uno di là.
               Domanda domanda, del <persName type="prize" subtype="lover" source="#fable92">Re dei Pavoni</persName> nessuno ne aveva mai sentito parlare, e li pigliavano per matti.
               Ma i due giovani non si perdevano d'animo e ognuno dalla parte sua, continuavano le loro ricerche. Una
               sera il maggiore trovò un <persName type="helper" subtype="sage" source="#fable92">vecchierello</persName> che era mezzo mago. - Ditemi, sapete che ci sia un Re dei Pavoni?
               - Esserci c'è di sicuro, - rispose quello.
               - E com'è? Dove abita?
               - È un bel giovane che veste come i pavoni. Il suo Regno è il <span><placeName>Perù</placeName></span> e per vederlo bisogna andar fin là.
               Il giovane lo ringraziò, gli diede una mancia e s'avviò verso il Perù. Camminò e camminò finché non
               si trovò in un prato con intorno tanti alberi d'un genere mai visto, e da ogni parte sentì delle voci che
               dicevano: - Eccolo! Eccolo! È il giovane che viene a portare sua sorella in sposa al Re! S'accomodi! Fate
               largo!</p>
            <p>Il giovane si guardò intorno, ma non si vedeva nessuno, tranne che uno svolazzare di penne di tutti i
               colori per l'aria.
               - Ma dove sono? - domandò.
               - Al Perù, - risposero le voci, - allo Stato del Re dei Pavoni.
               - Mi sapreste dire dove sta?
               - Con gran piacere: prenda a dritta, troverà un bel palazzo, dica alle guardie: "Segreto reale!" e lo
               faranno passare.
               - Vi ringrazio!
               - Di niente!
               "Questi alberi sono molto garbati, - pensò il giovane, - ma certo ci dev'essere di mezzo una magia".</p>
             <p>Andò avanti, ed arrivò a un palazzo, tutto foderato di penne di pavone azzurre, bianche e violette, che
               splendevano al sole come l'oro. Al portone c'erano guardie vestite da pavone, che non si capiva se erano
               uomini o uccelli. - Segreto reale! - disse il giovane e lo lasciarono entrare. In mezzo a una sala c'era un
               trono di pietre preziose con una raggiera di penne di pavone dagli occhi d'oro splendenti come stelle. E
               sul trono c'era il Re, vestito tutto di penne, che anche lui non si capiva se era uomo o uccello. Il giovane
               si inchinò. Il Re fece un cenno e tutti i cortigiani uscirono. - Parlate, io v'ascolto, - disse.</p>
            <p>- Sire, io sono il Re di Portogallo, - disse il giovane, - e vengo a chiedervi se accettate in sposa la mia
               sorellina. Perdonate il mio ardire, ma mia sorella s'è messa in testa di non avere per sposo nessun altro
               che il Re dei Pavoni.
               - Ce l'avete il suo ritratto?
               - Eccolo, Maestà.
               - È bella! Mi piace! Acconsento a questo sposalizio!
               - Maestà, vi ringrazio! Mia sorella sarà molto contenta, e così tutti noi, - e s'inchinò per accomiatarsi.
               - Fermatevi, - disse il Re. - Dove andate?
               - A prenderla, Maestà.
               - No, dal Regno dei Pavoni chi ci è entrato non può più uscire. Io non vi conosco: chi mi assicura
               che non siate uno spione venuto per conto d'un Re nemico, o un ladro che vuole derubarmi? Scrivete a
               casa, mandate il ritratto e aspettate la risposta.</p>
            <p>- Farò così, - disse il giovane, - e aspetterò. Ma ditemi, Maestà, dove alloggerò nel frattempo -. Il Re
               fece un cenno, accorsero le guardie e il giovane fu afferrato per le braccia.
               - In prigione, alloggerete, - disse il Re. - Finché vostra sorella non sarà arrivata.
               Intanto, il secondo fratello era tornato a casa senza aver trovato nulla. E appena arrivò la lettera dal
               Perù, corse dalla sorella e le mostrò il ritratto del Re dei Pavoni. - Eccolo il mio sposo, - disse la ragazza,
               - ecco quello che io volevo! Presto, sbrighiamoci a partire, mi pare mill'anni di vederlo! - E si misero a
               incassare il corredo, a preparare i bagagli e i cavalli, e ordinarono il più bel bastimento della flotta.
               - Per andare al Perù bisogna passare il mare, - disse il fratello alla balia. - Come si fa a proteggere mia
               sorella dal vento, dall'umido e dai colpi di sole?
               - Ci vuole poco, - disse la balia. - La si porta in carrozza fino alla riva del mare, si fa avvicinare il
               bastimento, e si fa salire la carrozza sul bastimento per un ponte di tavole. Così potrà fare il viaggio
               stando comoda dentro la sua carrozza, senza prender aria né sciuparsi il vestito di nozze -. E in questo
               modo fu tutto predisposto.</p>
            <p>Bisogna sapere che questa balia aveva una <persName type="villain" subtype="lover" source="#fable92">figliola</persName> brutta come un demonio e per giunta invidiosa e
               maligna. Appena seppe che la Principessa andava a nozze cominciò a piagnucolare con la madre: - Lei
               marito e io no, lei un Re e io niente, lei tutti la guardano e me non mi guarda nessuno...
               - Già, - disse la balia, - ci avevo pensato anch'io -. E cominciò ad almanaccare tutto un piano per far
               sì che quel bel Re, invece della Principessa, sposasse sua figlia. Pensa e ripensa, le parve d'aver trovato;
               allora ordinò per sua figlia una carrozza e un vestito di nozze uguale a quello della Principessa, poi disse
               al <persName type="hostile" subtype="sovereign" source="#fable92">Capitano</persName>del bastimento: - Eccoti due milioni, sta' a sentire cosa devi fare. Nell'ultima carrozza che
               salirà sulla nave c'è dentro mia figlia. La notte, quando tutti dormono, tu devi prendere la Principessa e
               buttarla in mare, e mettere mia figlia al suo posto.</p>
            <p>Il Capitano aveva paura d'accettare, ma due milioni erano tanti e pensò: "Quando li avrò in tasca,
               potrò scappare e andarmeli a godere lontano". Così contrattò ancora un po' sul prezzo, e poi accettò.
               Giunta l'ora di partire, tutte le carrozze furono poste in fila sulla nave, ma la Principessa all'ultimo
               momento cominciò a piangere che voleva con sé il suo canino. - È stato il mio compagno per tanto
               tempo e non lo voglio abbandonare! - Il fratello allora corse a riva, prese il canino e glielo portò nella
               carrozza. Il canino s'accovacciò sul materasso e il bastimento partì, le vele al vento.
               Quando fu buio, la balia andò alla carrozza della sposa. - Il tempo è buono, il vento è propizio,
               domani saremo al Perù. Dormi e riposati -. E la Principessa s'addormentò sognando il Re dei Pavoni e
               le feste che l'avrebbero accolta al suo arrivo.</p>
           <p>A mezzanotte, adagio adagio, il Capitano aperse la carrozza, sollevò il materasso con sopra la
               Principessa e il canino e li buttò nell'acqua.
               Lì vicino, nell'ombra, c'era la figlia della balia che aspettava, e il Capitano la fece entrare nella
               carrozza della sposa.
               Cascando nell'acqua, la Principessa si svegliò e si vide in mezzo al mare col bastimento che
               s'allontanava via per il suo viaggio. Ma il materasso, invece d'andare a fondo, siccome era leggero
               leggero, galleggiava; e un venticello fresco lo spingeva anch'esso verso il Perù, con sopra la ragazza
               vestita da sposa e il suo canino.</p>
           <p>Quando fu verso il giorno, un <persName type="helper" subtype="citizen" source="#fable92">marinaio</persName> del paese del Perù, che aveva la sua casa sulla proda del
               mare, sentì abbaiare lontano lontano. - Lo senti questo cane? - disse alla moglie.
               - Sì, ci dev'essere qualcuno in pericolo.
               - Ci pensavo anch'io. È quasi giorno e voglio andare un po' a vedere -. Si vestì, prese un rampone e
               andò sulla sponda. E lì, tra il lusco e il brusco, vide qualcosa che galleggiava leggero leggero, con quel
               rumore di abbaio. Quando quel qualcosa gli fu più vicino, il marinaio entrò nell'acqua, allungò il
               rampone e lo tirò a sé. Figuratevi come ci rimase quando vide che c'era una ragazza addormentata col
               vestito da sposa, ed un canino che faceva le feste! La tirò pian piano a riva perché non si svegliasse, ma
               lei si riscosse e disse: - Oh! Dove sono?
               - In casa di poveri marinai, - le dissero, - ma di buon cuore. Venite, che vi terremo con noi.</p>
            <p>In quel momento, la bruttaccia maledetta sbarcava nel Perù, chiusa nella sua carrozza. Appena il
               corteo giunse al prato degli alberi strani, si sentì da tutte le parti: Cucù! Cucù! / Com'è brutta la Regina
               del Perù!
               E per aria volavano migliaia di penne di pavone. Il fratello che l'aveva accompagnata nel viaggio,
               veniva dietro a cavallo, e a sentire quelle grida che non si sapeva da dove venissero, provò una stretta al
               cuore. "Questo mi pare un brutto segno, - si disse. - Che ne sarà di noi!" Corse alla carrozza, aperse lo
               sportello, e al vedere quella bruttaccia restò come istupidito. - Ma come mai ti sei fatta tanto brutta?
               Cos'è stato? Il mare, il vento, il sole? Dimmi!
               - E che vuoi che ne sappia? - rispose la bruttaccia.
               - Ecco il Re! Ora ci taglia la testa a tutti quanti!</p>
            <p>In mezzo a una schiera di soldati vestiti di penne, era apparso il Re dei Pavoni. I soldati alzarono
               lunghe trombe d'oro e lanciarono uno squillo. Gli alberi gridarono: Viva il Re! Viva il Re! / La sposa
               brutta è! e per aria si vedeva uno svolazzare di penne fitto fitto che pareva una nebbia.
               - Dov'è la sposa? - disse il Re.
               - Eccola, Sire...
               - E questa sarebbe la bella ragazza tanto decantata?
               - Che vuole, Maestà... sarà il vento, l'aria del mare...
               - Che vento e che mare! Chetatevi, impostori! Avete voluto ingannarmi, ma vedrete che col Re dei
               Pavoni non si scherza! Siano messi in galera tutti e due e si prepari una forca per ciascuno -. E il Re dei
               Pavoni s'allontanò triste in volto: non era solo l'affronto che credeva gli avessero voluto fare, a
               disperarlo, ma ancor più l'amore per la bella ragazza di cui teneva il ritratto al collo e che non si saziava
               di guardare.</p>
            <p>Lasciamo il Re e quei disgraziati in prigione, e torniamo alla bella Principessa in casa del povero
               marinaio. La mattina dopo disse alla moglie del marinaio: - Ce l'avreste un panierino?
               - Sì, signora.
               - Datemelo, che al pranzo ci penso io -. Chiamò il cane, gli diede il panierino e gli disse: - Va' dal Re
               e prendi il pranzo.
               Il <persName type="helper" subtype="animal" source="#fable92">cagnolino</persName> reggendo il manico del paniere coi denti, corse alla cucina del Re, afferrò un pollo
               arrosto, lo cacciò nel paniere e lo portò di corsa alla padroncina. A casa del marinaio quel giorno si fece
               un bel pranzo, e anche il cane ebbe da rosicchiare la sua parte d'ossi.
               L'indomani, il cagnolino col paniere tornò alla cucina del Re, afferrò un pescione, e via di corsa. Il
               cuoco stavolta andò dal Re a denunziare la cosa, e il Re ordinò di pigliare il cane a tutti i costi, o almeno
               di vedere dove andava.</p>
            <p>Difatti, il giorno dopo il cane acchiappò una bella coscia d'agnello, ma il cuoco gli corse dietro, e
               vide che entrava nella casa del marinaio. Andò a riferirlo al Re.
               - Domani gli andrò dietro io, - disse il Re. - O che sarò diventato lo zimbello di tutti, adesso?
               La Principessa, la mattina dopo, appena il cane fu partito col panierino, si mise il vestito da sposa, e
               stette nella sua stanza ad aspettare. - Se viene qualcuno a cercare del cane, - disse al marinaio e alla
               moglie, - fatelo passare da me.
               Difatti, dopo poco, arrivò il cane col pranzo nel paniere, e dietro di lui venivano il Re con due
               soldati-pavoni. - Avete visto un cane? - chiesero al marinaio.
               - Sì, Maestà.
               - Perché mi ruba sempre il pranzo?
               - Fa così di sua voglia, per darci da mangiare; non gliel'abbiamo insegnato mica noi.
               - E dove l'avete trovato?
               - Non è nostro. È di una sposa che è qui con noi.
               - Voglio vederla.
               - Passi, passi, Maestà. Scuserà: è casa di poveri -.</p> 
            <p>Lo fecero passare, e il Re si vide davanti, vestita da sposa, la ragazza del ritratto. - Io sono la figlia del Re di Portogallo, e voi, Sire, tenete i miei fratelli in
               prigione.
               - Possibil mai? - disse il Re dei Pavoni.
               - Guardate: questo è il ritratto che mi mandaste; l'ho tenuto sempre sul cuore.
               - Io non ci raccapezzo nulla, - disse il Re. - Aspettate qui che torno subito -. E andò via come una
               saetta. Arrivò al palazzo, fece uscir di carcere i due fratelli. - La vostra sorella è stata trovata, vi rimetto
               la mia stima, ma ditemi come andò il fatto.
               - Cosa vuole che si sappia noi? Più ci pensiamo meno ci raccapezziamo.</p>
            <p>Il Re allora chiamò la balia e sua figlia, le minacciò e seppe tutto il loro intrigo. Le fece mettere in
               prigione al posto dei due fratelli, armò tutti i soldati, si mise il più bello dei suoi vestiti di penne, e a
               suon di banda, alla testa del suo esercito, andò alla casa del povero marinaio a prendere la sposa.
               Ora sì! Ora sì! / La Regina è questa qui! gridavano gli alberi e per aria volavano milioni di penne di
               tutti i colori che coprivano il sole e pareva che tutto il cielo avesse messo penne.
               Giunti al palazzo furono fatte le nozze con un gran banchetto. La balia e la bruttaccia maledetta
               furono appese alle due forche che erano state preparate per i fratelli. Il Capitano della nave non
               riuscirono più ad acchiapparlo perché era andato a godersi i suoi due milioni lontano lontano. </p>
         </div>
         <div xml:id="fable93">
            <head>Il Palazzo della Regina dannata<note></note></head>
            <span><placeName>Siena</placeName></span>
            <p>Viveva nei tempi passati una <persName type="dispatcher" subtype="caregiver" source="#fable93">vecchia vedova</persName> che faceva la filatrice, e aveva tre figliole, filatrici pure
               loro. Per quanto s'affaticassero a filare mattino e sera, le tre filatrici non giungevano mai a mettere da
               parte un centesimo, perché il guadagno bastava appena alle loro spese. Intanto, alla vecchia venne una
               gran febbre, e in due o tre giorni la ridusse in fin di vita. Chiamò intorno al letto le figliole tutte in
               lagrime, e disse: - Non piangete; sono vecchia e più che vecchia non si campa, sicché un giorno o l'altro
               vi doveva toccare di vedermi morta. Quello che mi rincresce è di lasciarvi così povere, ma avete un
               mestiere e potete campare; io intanto pregherò Dio che vi aiuti. Di dote non posso lasciarvi altro che i
               tre gomitoli di canapa filata che sono nell'armadio, - e detto questo, la madre spirò.</p>
            <p>Dopo qualche giorno le sorelle discorrevano tra loro. - Domenica è Pasqua, - dissero. - E non
               abbiamo da fare un pranzo come si deve.
               Disse <persName type="helper" subtype="caregiver" source="#fable93">Maria</persName>, che era la maggiore: - Venderò il mio gomitolo e ci compreremo il pranzo -. Difatti, il
               giorno di Pasqua, portò il gomitolo al mercato. Era canapa filata come si deve, e lo vendette molto
               bene. Comprò pane, un quarto d'agnello e il vino. Tornava a casa con tutta questa roba, quando le corse
               addosso un <persName type="hostile" subtype="animal" source="#fable93">cane</persName>, le addentò il quarto d'agnello e il pane, ruppe il fiasco, e scappò via, lasciandola mezza
               tramortita dalla paura. Maria tornò a casa a raccontare il fatto alle sorelle, e per quel giorno si
               sfamarono con un po' di pane nero. </p>
            <p>- Domani voglio andare io, - disse <persName type="helper" subtype="caregiver" source="#fable93">Rosa</persName>, la mezzana, - vedremo se il cane mi darà noia.
               Andò, vendette il suo gomitolo, comprò una coratella, il pane e il vino, e s'avviò a casa per un'altra
               strada. Ed ecco che quel cane corse addosso anche a lei, portò via la coratella e il pane, ruppe il fiasco e
               scappò. Rosa, che era più coraggiosa di Maria gli corse dietro, ma non poté raggiungerlo e tornò a casa
               trafelata, a raccontare tutto alle sorelle. Anche quel giorno bisognò che facessero pranzo col pane nero.</p>
            <p>- Domani ci andrò io, - disse <persName type="protagonist" subtype="hero" source="#fable93">Nina</persName>, la più piccola, - e vediamo se il cane riesce a farla anche a me.
               La mattina dopo, più presto delle altre volte, prese il suo gomitolo, lo vendette e fece una buona
               provvista. Mentre tornava a casa per un'altra strada, le andò addosso quel cane, ruppe il fiasco e portò
               via tutto il resto. Nina prese a corrergli dietro, e corri corri lo vide entrare in un palazzo. Nina pensò:
               "Se mi vede qualcuno di qui dentro, gli dirò del cane che ci ha rubato il pranzo per tre giorni e mi farò
               ridare il danaro", e così pensando entrò.</p>
           <p>Salì le scale e c'era una bella cucina col fuoco acceso, e roba che bolliva in pentole e in tegami e uno
               spiedo con un quarto d'agnello. Nina alzò il coperchio d'una pentola e ci vide la carne che aveva
               comprato poco prima; guardò in un tegame e vide cuocere la coratella; nella madia c'erano i tre pani.
               Continuò a girare la casa e non vide anima viva; ma in tinello c'era una tavola apparecchiata per tre.
               "Pare proprio che ci abbiano apparecchiato il pranzo, - pensò Nina, - e con la nostra roba, per giunta!
               Se ci fossero le mie sorelle mi metterei a tavola!"</p>
           <p>In quel momento sentì passare un barroccio per la strada; s'affacciò alla finestra e siccome il
               barrocciaio era uno di sua conoscenza, lo pregò d'avvisare le sue sorelle che le aspettava lì, e che c'era
               pronto un bel pranzo.
               Quando le sorelle arrivarono, Nina raccontò loro ogni cosa e disse: - Mettiamoci a tavola. Se
               vengono i padroni, spiegheremo che mangiamo del nostro.
               Le sorelle non si fidavano tanto, ma la fame stringeva dappresso, così si misero a tavola. Era venuto
               buio, e d'improvviso le tre ragazze videro chiudere le finestre e accendersi i lumi. Non s'erano ancora
               riavute dalla meraviglia, quando videro il pranzo venire a posarsi da sé sulla tovaglia. - Chiunque sia che
               ci risparmia la fatica, - disse Nina, - noi lo ringraziamo. E ora, sorelle mie, buon appetito, - e addentò
               l'agnello.</p>
            <p>Le sorelle, con la paura in corpo che avevano, masticavano a fatica, e si guardavano intorno
               aspettandosi che da un momento all'altro saltasse fuori qualche mostro. Nina invece diceva: - Se non ci
               volevano a pranzo qui, non dovevano apparecchiare per noi, accendere i lumi, e servirci a tavola.
               Dopo cena, cominciarono ad aver sonno e Nina le portò in giro per la casa, finché non trovarono
               una camera con tre bei letti preparati. - Ora andiamo a dormire, - disse.
               - O piuttosto, - dissero le sorelle, - torniamo a casa nostra, perché qui abbiamo paura.
               - Brave grulle! - disse Nina. - S'è trovato il verso di star bene e dovremmo andarcene! Io per me vado
               a letto, sarà quel che sarà!</p>
            <p>Le aveva già convinte a restare, quando dal fondo delle scale si sentì una voce: - Nina, fammi lume.
               Le sorelle si spaventarono. - Gesummaria! Chi sarà? Non ci andare, Nina!
               - Io ci vado, - disse Nina. Prese il lume e scese le scale. Si trovò in una stanza dov'era una Regina
               incatenata che buttava fuoco dalla bocca, dagli orecchi e dal naso.
               - Nina, dimmi: vuoi far fortuna? - disse la <persName type="villain" subtype="hostile" source="#fable93">Regina</persName>, parlando tra le fiamme.
               - Sì.
               - Ma bisogna che t'aiutino anche le tue sorelle.
               - Glielo dirò.
               - Ma bada che dovete fare cose terribili, e se vi viene paura morirete.
               - Le persuaderò.</p>
            <p>- Va bene. Apri quei tre cassoni: sono pieni di vestiti da regina, tutti d'oro e di gemme. Sappi che io
               ero la Regina di Spagna; m'innamorai d'un giovane di questa città ed è per colpa sua che mi trovo
               dannata. Ora, dopo il male che m'ha fatto, vorrebbe sposarsi un'altra, ma io voglio che venga a soffrire
               con me com'è giusto. Domani mettiti il mio abito, acconciati a mia immagine e somiglianza, e poi
               affacciati alla ringhiera con un libro in mano. Vedrai che a una cert'ora passerà quel giovane e ti dirà:
               "Signora, gradisce una mia visita?" Tu digli di sì, invitalo a prendere il caffè, e dàgli questa tazza
               avvelenata. Quando cadrà morto portalo quaggiù, apri questo cassone, buttalo dentro, e accendigli
               intorno quattro candele. Io ero ricchissima: questo è il libro dei miei beni, col quale potrai rilevarli dalle
               mani dei fattori, che ora mi scroccano ogni cosa.</p>
            <p>Nina tornò su e raccontò tutto alle sorelle. - Giurate d'aiutarmi, se no guai a voi! - La mattina dopo si
               vestì da regina, divenne tutta simile alla morta e si affacciò alla ringhiera sfogliando un libro. A una
               cert'ora sentì un cavallo: veniva avanti un bel giovane e si fermò a guardarla. Nina gli fece un cenno di
               saluto.
               - Gradirebbe una visita, Signora?
               - Sì...
               E il giovane smontò di cavallo e salì le scale.
               - Ora berremo assieme una tazza di caffè.
               - Volentieri -. Bevve dalla tazza avvelenata e cadde morto.
               Nina chiamò le sorelle perché l'aiutassero a portar giù il cadavere, e perché quelle si rifiutavano,
               disse: - Se non venite ammazzo anche voi! - Lei prese il morto per il capo, le sorelle per le gambe,
               scesero le scale, e c'era il cassone chiuso con le quattro candele accese ai lati. Le sorelle tremavano e
               volevano lasciar cadere il morto e fuggire. - Provate a scappare, - disse Nina, - e vedrete cosa vi faccio! -
               Le sorelle, che l'avevano vista alla prova, sapevano che non scherzava, e le obbedirono.</p>
            <p>Nina aperse il cassone: dentro c'era la Regina seduta su un trono di fiamma. Le misero vicino il suo
               innamorato e lei lo prese per mano e gli disse: - Vieni con me all'Inferno, scellerato. Così non
               m'abbandonerai mai più.
               E in quel momento il cassone si rinchiuse e sprofondò sotto terra con un gran frastuono.
               Nina soccorse le sorelle che s'erano svenute, le riportò su e le fece riavere. Poi rivendicarono tutti i
               beni dalle mani dei fattori e restarono padrone d'ogni cosa. Le sorelle dopo qualche anno presero
               marito e Nina diede loro una dote da principesse; poi prese marito anche lei, e stette come una regina.</p> 
         </div>
         <div xml:id="fable94">
            <head>Le ochine<note></note></head>
            <span><placeName ref="Siena">Siena</placeName></span>
            <p>C'era una volta un branco di ochine che andavano in <span><placeName>Maremma</placeName></span> a far le uova. A mezza strada una si
               fermò. - Sorelle mie, devo lasciarvi. Ho bisogno di far subito l'uovo, fino in Maremma non ci arrivo.
               - Aspetta!
               - Trattienilo!
               - Non ci lasciare!
               Ma l'<persName type="protagonist" subtype="animal" source="#fable94">ochina</persName> non ce la faceva più. S'abbracciarono, si salutarono, promisero di ritrovarsi al ritorno, e
               l'ochina s'inoltrò in un bosco. Ai piedi d'una vecchia quercia fece un nido di foglie secche e depose il
               primo uovo. Poi andò in cerca d'erba fresca e acqua limpida per desinare.
               Tornò al nido a tramonto di sole, e l'uovo non c'era più. L'ochina era disperata. Il giorno dopo,
               pensò di salire sulla quercia e fare il secondo uovo tra i rami, per metterlo in salvo. Poi scese dall'albero
               tutta contenta, e andò a cercare da mangiare come il giorno prima. Al ritorno l'uovo era scomparso.
               L'ochina pensò: "Nel bosco dev'esserci la volpe, che si beve le mie uova".</p>
            <p>Andò al paese vicino e bussò alla bottega del <persName type="helper" subtype="citizen" source="#fable94">fabbro ferraio</persName>.
               - Signor fabbro ferraio, me la fareste una casina di ferro?
               - Sì, se tu mi fai cento coppie d'uova.
               - Va bene, mettetemi qui una cesta, e mentre voi mi farete la casina, io vi farò le uova.
               L'ochina s'accoccolò e ogni martellata che il fabbro dava sulla casina di ferro, lei faceva un uovo.
               Quando il fabbro ebbe dato il duecentesimo colpo di martello, l'ochina scodellò il duecentesimo uovo e
               saltò fuori dalla cesta. - Signor fabbro ferraio, ecco le cento coppie d'uova che le avevo promesso.
               - Signora ochina, ecco la tua casina finita.</p>
            <p>L'ochina ringraziò, mise la casa in spalla, se la portò nel bosco e la posò in un prato. "È proprio il
               posto che ci vuole per i miei ochini; qui c'è l'erba fresca da mangiare e un ruscello per fare il bagno". E
               tutta soddisfatta si chiuse dentro per fare finalmente le sue uova in pace.
               La <persName type="villain" subtype="animal" source="#fable94">volpe</persName> intanto era tornata alla quercia e non aveva trovato più uova. Si mise a cercare per il bosco,
               finché non capitò in quel prato e trovò la casina di ferro. "Scommetto che c'è dentro l'ochina", pensò, e
               bussò alla porta.</p>
            <p>- Chi è?
               - Sono io, la volpe.
               - Non posso aprire, covo le uova.
               - Ochina, apri.
               - No, perché mi mangi.
               - Non ti mangio, ochina, apri.
               - Bada, ochina, che se non apri subito, Monto sul tetto, / Faccio un balletto, / Ballo il trescone, /
               Butto giù casa e casone.
               E l'ochina: Monta sul tetto, / Facci un balletto, / Balla il trescone, / Non butti giù né casa né casone.</p>
            <p>La volpe saltò sul tetto e patapùn e patapàn cominciò a saltare in tutti i sensi. Ma sì! Più saltava più la
               casa di ferro diventava solida. Tutta impermalita la volpe saltò giù e corse via, e l'ochina le rideva dietro
               a crepapelle.
               Per un po' di giorni la volpe non si fece vedere, ma l'ochina nell'uscire era sempre prudente. Le uova
               s'erano schiuse ed erano nati tanti ochini.
               Un giorno, si sente bussare.</p>
            <p>- Chi è?
               - Sono io, la volpe.
               - Cosa vuoi?
               - Sono venuta a dirti che domani c'è la fiera. Vuoi che ci andiamo insieme?
               - Volentieri. A che ora vieni a prendermi?
               - Quando vuoi.
               - Allora vieni alle nove. Più presto non posso, devo badare ai miei ochini.
               E si salutarono da buone amiche. La volpe già si leccava i baffi, sicura di mangiarsi l'oca e i suoi
               ochini in due bocconi.</p>
          <p>Ma l'oca la mattina dopo s'alzò all'alba, diede da mangiare agli ochini, li baciò, raccomandò loro di
               non aprire a nessuno e andò alla fiera.
               Erano appena le otto, e la volpe bussava alla casina di ferro.
               - La mamma non c'è, - dissero gli ochini.
               - Apritemi! - ordinò la volpe.
               - La mamma non vuole.
               La volpe disse fra sé: "Vi mangerò dopo", e forte: - Quant'è che la mamma è andata via?
               - È uscita stamattina presto.
               La volpe non stette a sentir altro: via di corsa. La povera ochina, dopo aver fatto le sue spese, stava
               tornando a casa, quando vide arrivare la volpe di corsa, con la lingua fuori. "Dove mi metto in salvo?"
               Alla fiera aveva comprato una gran zuppiera. Mise il coperchio per terra, ci s'accovacciò sopra, e si tirò
               addosso il recipiente rovesciato.</p>
            <p>La volpe si fermò. - Guarda che bell'altarino! Voglio dire una preghiera -. S'inginocchiò, pregò
               davanti alla zuppiera, ci lasciò un marengo d'oro come offerta, e riprese la sua corsa.
               L'ochina mise pian piano la testa fuori, raccolse il marengo, riprese la zuppiera e filò a casa a
               riabbracciare gli ochini.
               Intanto la volpe girava per la fiera, guardava sotto i banchi senza riuscire a trovare l'ochina. "Eppure
               per strada non l'ho incontrata, dev'essere ancora qui", e ricominciava il giro. La fiera era finita, i
               venditori riponevano le merci non vendute, disfacevano i banchi, ma dell'ochina la volpe non trovava
               traccia. "Anche stavolta me l'ha fatta!"
               Mezzo morta di fame tornò alla casetta di ferro e bussò.</p>
            <p>- Chi è?
               - Sono io, la volpe. Perché non m'hai aspettata?
               - Faceva caldo. E poi pensavo d'incontrarti per strada.
               - Ma che strada hai fatto?
               - Ce n'è una sola.
               - E come mai non ci siamo viste?
               - Io t'ho vista. Ero dentro all'altarino...
               La volpe era rabbiosa. - Ochina, aprimi.
               - No, perché mi mangi.
               - Bada, ochina, Monto sul tetto, / Faccio un balletto, / Ballo il trescone, / Butto giù casa e casone.
               E l'ochina: Monta sul tetto, / Facci un balletto, / Balla il trescone, / Non butti giù né casa né casone.
               Patapùn e patapàn, salta e risalta, la casa di ferro diventava sempre più forte.</p>
            <p>Per molti giorni la volpe non si fece più vedere. Ma una mattina si sentì bussare.
               - Chi è?
               - Sono io, la volpe, apri.
               - Non posso, sono occupata.
               - Volevo dirti che sabato c'è il mercato. Vuoi venire con me?
               - Volentieri. Passa a prendermi.
               - Dimmi l'ora precisa, che non succeda come per la fiera.
               - Diciamo le sette, prima non posso.
               - D'accordo, - e si lasciarono da buone amiche.
               Il sabato mattina, prima di giorno, l'oca ravviò le penne degli ochini, dette loro l'erba fresca,
               raccomandò di non aprire a nessuno e partì.</p> 
            <p>Erano appena le sei quando arrivò la volpe. Gli ochini le dissero che la mamma era già partita, e la volpe si mise a correre per raggiungerla.
               L'ochina era ferma davanti a un banco di poponi quando vide in lontananza la volpe che arrivava. A
               scappare non faceva più a tempo. Vide in terra un popone grosso grosso, ci fece un buco col becco e ci
               entrò dentro. La volpe prese a girare per tutto il mercato in cerca dell'ochina. "Forse non è ancora
               arrivata", si disse, e andò al banco dei poponi per scegliersi il più buono. Dava un morso all'uno,
               assaggiava l'altro, ma la buccia era sempre troppo amara e li scartava tutti.</p>
            <p>Alla fine vide quello grosso grosso posato in terra. "Questo sì che dev'essere buono!" e gli diede un morso più forte che agli altri.
               L'ochina che proprio da quella parte aveva il becco, si vide aprire una finestrina e sputò fuori.
               - Puh! Puh! Com'è cattivo! - esclamò la volpe, e fece rotolare via il popone. Il popone rotolò giù per
               una scarpata, si spaccò contro una pietra, l'ochina saltò fuori e corse a casa.
               La volpe, dopo aver girato per il mercato fino al calar del sole, andò a bussare alla casina di ferro. -
               Ochina, hai mancato di parola, non sei stata al mercato.</p>
           <p>- Sì che c'ero. Ero dentro quel popone grosso grosso.
               - Ah, me l'hai fatta un'altra volta! Adesso apri!
               - No, perché mi mangi.
               - Bada, ochina, Monto sul tetto, / Faccio un balletto, / Ballo il trescone, / Butto giù casa e casone.
               E l'ochina: Monta sul tetto, / Facci un balletto, / Balla il trescone, / Non butti giù né casa né casone.
               Patapùn, patapàn, ma la casa di ferro non si scuoteva neanche più.
               Passò del tempo. Un giorno la volpe tornò a bussare. - Via, ochina, facciamo la pace. Per dimenticare
               il passato, facciamo una bella cena insieme.
               - Volentieri, ma non ho nulla di tuo gusto da offrirti.
               - A questo penso io; tu penserai a cuocere e ad apparecchiare -.</p>
            <p>E la volpe cominciò ad andare e venire ora con un salame, ora con una mortadella, o un formaggio, o un pollo, tutte cose che rubava in
               giro. La casina di ferro ormai era piena zeppa di roba.
               Venne il giorno fissato per la cena. La volpe per aver più appetito non mangiava da due giorni: ma
               lei, si sa, non pensava alle mortadelle o ai formaggi, pensava ai bei bocconi che si sarebbe fatti dell'oca e
               degli ochini. Andò alla casa di ferro e chiamò: - Ochina, sei pronta?
               - Sì, quando vuoi venire tutto è pronto. Devi però adattarti a passare dalla finestra. La tavola
               apparecchiata arriva fino alla porta e non la posso aprire.
               - Per me è lo stesso. Tutto sta ad arrivare alla finestra.
               - Butto giù una corda. Tu infila la testa nel cappio e io ti tiro su.</p>
            <p>La volpe che non vedeva l'ora di mangiarsi l'ochina mise la testa nel cappio, ma non s'accorse che era
               un nodo scorsoio. Più tirava, più il nodo stringeva; più sgambettava, più soffocava. Restò strozzata, con
               gli occhi spalancati e la lingua ciondoloni. L'ochina ancora non si fidava; perciò la lasciò andar giù di
               colpo: cadde in terra stecchita.
               - Venite, ochini, - disse allora aprendo la porta, - venite a mangiare l'erba fresca e a fare il bagno nel
               ruscello -. E gli ochini finalmente uscirono di casa starnazzando, svolazzando, rincorrendosi.</p>
            <p>Un giorno l'ochina sentì un batter d'ali e un gridìo. Era l'epoca del ritorno delle oche dalla
               Maremma. "Fossero le mie sorelle!" Andò sulla strada e vide venirne un branco, con dietro tutti gli
               ochini nuovi nati. Si fecero tante feste, da buone sorelle, e l'ochina raccontò loro le sue traversie con la
               volpe. Alle sorelle piacque tanto la casina che andarono tutte dal fabbro ferraio a farsene fare una
               ciascuna. E anche adesso, non so dove, in un prato, c'è il paese delle ochine, tutte nelle casettine di
               ferro, al sicuro dalla volpe. </p>
         </div>
         <div xml:id="fable95">
            <head>L'acqua nel cestello<note></note></head>
            <span><placeName>Marche</placeName></span>
            <p>C'era una <persName type="villain" subtype="caregiver" source="#fable95">madre</persName> vedova che sposò un padre vedovo, e ognuno dei due aveva una figlia. La madre
               voleva bene alla sua e all'altra no. La sua la mandava a prender l'acqua con la brocca, quell'altra col
               cestello. Ma l'acqua dal cestello colava fuori e la matrigna picchiava tutti i giorni quella povera ragazza.
               Un giorno, mentre andava a prender l'acqua, il cestello le andò giù per il torrente. Lei si mise a
               correre e chiedeva a tutti: - L'avete visto passare il mio cestello? - e tutti le rispondevano: - Va' più giù
               che lo trovi.</p>
            <p>Andando giù, trovò una <persName type="helper" subtype="sage" source="#fable95">vecchia</persName> che si spulciava, seduta su una pietra in mezzo al torrente, e le disse:
               - L'avete visto il mio cestello?
               - Vieni qua, - le disse la vecchia, - che il tuo cestello te l'ho trovato io. Intanto, fammi un favore,
               cercami un po' che cosa ho giù per queste spalle che mi pizzica. Cos'ho?
               La <persName type="protagonist" subtype="innocent" source="#fable95">ragazza</persName> ammazzava bestioline a più non posso, ma per non mortificare la vecchia diceva: - Perle e
               diamanti.
               - E perle e diamanti avrai, - rispose la vecchia.</p> 
            <p>E dopo che fu ben spulciata: - Vieni con me, - le disse, e la portò alla sua casa che era un mucchio di spazzatura. - Fammi un piacere, brava ragazza:
               rifammi il letto. Che cosa ci trovi nel mio letto? - Era un letto che camminava da solo, tante bestie
               c'erano, ma la ragazza per non esser scortese rispose: - Rose e gelsomini.
               - E rose e gelsomini avrai. Fammi un altro piacere adesso, spazzami la casa. Che ci trovi da spazzare?
               La ragazza disse: - Rubini e cherubini.
               - E rubini e cherubini avrai -.</p> 
            <p>Poi aperse un armadio con ogni sorta di vestiti e le disse: - Vuoi un vestito di seta o un vestito di percalle?
               E la ragazza: - Io sono povera, sa, mi dia un vestito di percalle.
               - E io te lo darò di seta -. E le diede una bellissima veste di seta. Poi aperse uno scrignetto e le disse:
               - Vuoi oro o vuoi corallo? - E la ragazza: - Mi dia corallo.
               - E io ti do oro, - e le infilò una collana d'oro. - Vuoi orecchini di cristallo o orecchini di diamante?
               - Di cristallo.
               - E io te li do di diamanti, - e le appese i diamanti alle orecchie.</p>
            <p>Poi le disse: - Che tu sia bella, che i tuoi capelli siano d'oro e quando ti pettini ti cadano rose e gelsomini da una parte e perle e rubini
               dall'altra. Adesso va' a casa, e quando senti ragliare l'asino non ti voltare ma quando senti cantare il gallo
               voltati.
               La ragazza andò verso casa; ragliò l'asino e non si voltò; cantò il gallo e si voltò; e le spuntò una
               stella sulla fronte.
               La matrigna le disse: - E chi ti ha dato tutta questa roba?
               - Mamma mia, me l'ha data una vecchia che aveva trovato il mio cestello, perché io le ho ammazzato
               le pulci.
               - Adesso sì che ti voglio bene, - disse la matrigna. - D'ora in avanti andrai tu per acqua con la brocca
               e tua sorella andrà col cestello -. E a sua figlia, piano: - Va' a prender acqua col cestello, lascialo andare
               giù per il torrente, e vagli dietro: potessi trovare anche tu quello che ha trovato tua sorella!</p>
            <p>La <persName type="hostile" subtype="innocent" source="#fable95">sorellastra</persName> andò, buttò il cestello in acqua e poi lo rincorse. In giù trovò quella vecchia. - Avete
               visto passare il mio cestello?
               - Vieni qua che l'ho io. Cercami cos'ho giù per le spalle che mi pizzica -. La ragazza cominciò ad
               ammazzare bestioline. - Cos'ho?
               E lei: - Pulci e scabbia.
               - E pulci e scabbia avrai.
               La portò a rifare il letto. - Che cosa ci trovi?
               - Cimici e pidocchi.
               - E cimici e pidocchi avrai.
               Le fece spazzare la casa: - Cosa ci trovi?
               - Un sudiciume che fa schifo!
               - E un sudiciume che fa schifo avrai.</p>
            <p>Poi le chiese se voleva un vestito di sacco o vestito di seta. - Vestito di seta!
               - E io te lo do di sacco.
               - Collana di perle o collana di spago?
               - Perle!
               - E io ti do spago.
               - Orecchini d'oro od orecchini di patacca?
               - D'oro!
               - E io ti do patacca. Adesso vattene a casa e quando raglia l'asino voltati e quando canta il gallo non
               ti voltare.</p>
            <p>Andò a casa si voltò al raglio dell'asino e le spuntò una coda di somaro sulla fronte. La coda era
               inutile tagliarla, perché rispuntava. E la ragazza piangeva e cantava: Mamma mia, dindò, dindò, / Più ne
               taglio e più ce n'ho.
               Alla ragazza colla stella in fronte la domandò in sposa il <persName type="prize" subtype="lover" source="#fable95">figlio del Re</persName>. Il giorno che doveva venirla a
               prendere con la carrozza, la matrigna le disse: - Visto che sposi il figlio del Re, prima di partire fammi
               questo piacere: lavami la botte. Entraci dentro che ora vengo ad aiutarti.</p>
            <p>Mentre la ragazza era nella botte, la matrigna prese una caldaia d'acqua bollente per buttarcela dentro
               e ammazzarla. Poi voleva far indossare alla figlia brutta i vestiti da sposa e presentarla al figlio del Re
               tutta velata, in modo che prendesse lei. Mentre andava a prendere la caldaia sul fuoco, sua figlia passò
               vicino alla botte. - Che fai là dentro? - disse alla sorella.
               - Sto qui perché devo sposare il figlio del Re.
               - Fammi venire a me, così lo sposo io.</p>
            <p>Sempre condiscendente, la bella uscì dalla botte e ci entrò la brutta. Venne la madre con l'acqua
               bollente e la versò nella botte. Credeva d'aver ammazzato la figliastra, ma quando s'accorse che era la
               figlia sua, cominciò a piangere e a strepitare. Arrivò suo marito, che la figlia gli aveva già raccontato
               tutto, e le scaricò una soma di legnate.
               La figlia bella sposò il figlio del Re e campò felice e contenta.
               Larga la foglia, stretta la via, / Dite la vostra che ho detto la mia.</p>
         </div>
         <div xml:id="fable96">
            <head>Quattordici<note></note></head>
            <span><placeName>Marche</placeName></span>
            <p>C'erano una mamma e un babbo con tredici figli tutti maschi. Ne nacque un altro, e gli misero nome
               <persName type="protagonist" subtype="jester" source="#fable96">Quattordici</persName>. Crebbe in fretta e diventò grande; e la <persName type="dispatcher" subtype="caregiver" source="#fable96">mamma</persName> gli disse: - È ora che anche tu aiuti i tuoi
               tredici fratelli che sono nel campo a zappare. Prendi questo cesto con la colazione per te e per loro e
               raggiungili.
               Gli diede un cesto con quattordici pagnotte, quattordici forme di cacio e quattordici litri di vino; e
               Quattordici andò. A metà strada gli prese fame e sete e mangiò tutte e quattordici le pagnotte e le
               forme di cacio e bevve tutti e quattordici i litri di vino.</p>
            <p>I fratelli, rimasti a bocca asciutta, gli dissero: - Prendi un bidente anche tu e mettiti a zappare.
               E Quattordici: - Sì, ma voglio un bidente che pesi quattordici libbre.
               I fratelli gli trovarono un bidente che pesava quattordici libbre, e Quattordici disse: - Facciamo chi fa
               prima a zappare fino in fondo al campo?
               Si misero a zappare tutti e quattordici; e Quattordici arrivò per primo in fondo al campo.
               Da allora in poi, Quattordici lavorò coi fratelli: lavorava per quattordici ma mangiava anche per
               quattordici e i fratelli diventarono magri come acciughe.</p>
            <p>Allora la madre e il padre gli dissero: - Vattene un po' per il mondo! - e Quattordici ci andò. C'era un
               <persName type="villain" subtype="citizen" source="#fable96">contadino grosso<note>Contadì grosso (dial. marchigiano): "Con tale espressione si suol significare
                  tra noi il contadino che conduca una vasta colonia e abbia numerosa famiglia" (Gianandrea)</note></persName> che aveva
               bisogno di quindici zappatori. - Io lavoro per quattordici e mangio per quattordici, quindi pretendo la
               paga per quattordici, - disse lui. - Se mi prendete a questo patto, vengo.
               Il contadino grosso volle metterlo alla prova e prese lui insieme a un altro uomo, così Quattordici
               più uno faceva quindici. Andarono a zappare e mentre l'uomo dava un colpo di bidente, Quattordici ne
               dava quattordici e presto zappò tutta la campagna.</p>
            <p>Quando ebbe tutta la campagna zappata, il contadino grosso pensò che non gli conveniva di dargli la
               paga e da mangiare per quattordici e pensò a un sistema per liberarsi di lui. - Sta' a sentire, - gli disse. -
               Devi farmi un servizio. Devi andare all'Inferno con sette mule e quattordici bigonce a caricarle d'oro da
               Lucibello.
               - Certo che ci vado, - disse Quattordici, - datemi solo una tenaglia che pesi quattordici libbre.
               Avuta la tenaglia, frustò le mule per la strada dell'Inferno. Arrivato alle porte dell'Inferno, disse a
               quei diavoli: - Chiamatemi Lucibello.</p>
            <p>- Che vuoi dal nostro capo? - chiesero i <persName type="villain" subtype="monster" source="#fable96">diavoli</persName>.
               Quattordici diede la lettera del suo padrone, che chiedeva gli riempisse le quattordici bigonce d'oro.
               - Vieni giù, - gli rispose Lucibello. Quando fu giù quattordici diavoli gli s'avventarono contro per
               divorarlo. Ma appena un diavolo apriva la bocca, Quattordici gli prendeva la lingua con la tenaglia e lo
               lasciava morto. Ci rimase solo <persName type="helper" subtype="monster" source="#fable96">Lucibello</persName> capo dei diavoli.
               - Come faccio a riempirti d'oro le quattordici bigonce se m'hai ammazzato i quattordici diavoli che
               dovevano caricarle?</p>
            <p>- Le carico io, - disse Quattordici; riempì d'oro le bigonce e disse: - Grazie, me ne vado.
               - Credi d'andartene così? - disse Lucibello e aperse la bocca per mangiarlo. Quattordici prese la
               lingua con la tenaglia anche a lui, lo alzò da terra, se lo mise a tracolla appeso alla tenaglia, e via
               dall'Inferno con le mule piene d'oro.
               Arrivò a casa dal padrone e legò il Diavolo al piede della tavola di cucina.
               - Cosa devo fare, ora? - disse Lucibello.
               E Quattordici disse: - Prenditi il mio padrone e tornatene all'Inferno con lui.
               Il <persName sameAs="Lucibello" source="#fable96">Diavolo</persName> non se lo fece dire due volte; e Quattordici restò lui padrone di tutto.</p>
         </div>
         <div xml:id="fable97">
            <head>Giuanni Benforte che a cinquecento diede la morte<note></note></head>
            <span><placeName>Marche</placeName></span>
            <p>C'era una volta a <span><placeName>Roma</placeName></span> un tagliamacchie che si chiamava <persName type="protagonist" subtype="jester" source="#fable97">Giuanni</persName>. Un giorno mentre tagliava un
               ramo di quercia, il ramo gli cascò addosso, gli ruppe uno stinco e lo mandò per tre mesi all'ospedale.
               Quando non ne poté più di stare all'ospedale, scappò e venne quaggiù in Marca. Un giorno stava seduto
               e si sfasciò la gamba che aveva la piaga; e sulla piaga si posavano le mosche. Lui tutte le mosche che gli
               si posavano dava una manata e le stendeva morte. Quando non ne vennero più le contò in terra: erano
               cinquecento. Fece un cartello e se l'attaccò al collo: Giuanni Benforte che a cinquecento diede la morte.
               Andò in città e prese alloggio in una locanda.</p>
            <p>L'indomani lo mandò a chiamare il <persName type="dispatcher" subtype="sovereign" source="#fable97">Governatore</persName>. - Visto che sei così forte, - gli disse, - va' a prendere
               il Gigante che sta qui nei dintorni e rapina tutte le persone.
               Giuanni andò nella macchia, e camminò finché non trovò un pastore. - Dove sta la grotta del
               Gigante? - gli chiese.
               - Che ci vai a fare? Ti mangia in un boccone, - disse il <persName type="helper" subtype="citizen" source="#fable97">pastore</persName>.
               E Giuanni: - Dammi tre o quattro ricotte, che te le pago -. E se ne andò con una pila di ricotte in
               braccio.</p>
            <p>Quando fu sopra la grotta del Gigante si mise a pestare i piedi forte per far rumore. Uscì il Gigante.
               - Chi vive?
               Giuanni prese in mano una ricotta e disse: - Sta' zitto, o ti stritolo come questa selce, - e stringeva la
               ricotta che i pezzi gli cascavano di qua e di là dalle mani.
               Allora il <persName type="villain" subtype="monster" source="#fable97">Gigante</persName> gli chiese se voleva mettersi con lui. Giuanni gli disse di sì, buttò via le altre ricotte
               e raggiunse il Gigante.
               La mattina dopo, il Gigante, non avendoci più legna, prese una corda lunga lunga e andò nella
               macchia con Giuanni. Sradicò una quercia con una mano, ne sradicò un'altra con l'altra mano e disse a
               Giuanni: - Dài, prendi qualche quercia anche tu.</p>
             <p>Disse Giuanni: - Di' un po', Gigante, non l'avresti una corda un po' più lunga? Vorrei girarla intorno
               a tutta la macchia e tirarla via tutta insieme, in modo da non aver più da tornare per legna un'altra volta.
               Il Gigante gli rispose: - Lascia andare: non mi vorrai far perdere la razza della legna? Basta quella che
               ho preso io, dammi retta, non combinar disastri -. Si caricò le querce sradicate e Giuanni non ebbe da
               portar niente.
               Un giorno il Gigante volle fare una scommessa alla trottola: chi arrivava più lontano con un tiro
               vinceva cento scudi. Per spago prese un canapo da mulino e per trottola una macina. Tirò e fece quasi
               un miglio.</p>
            <p>Andò a riprendere la trottola, fece un segno dov'era arrivato, e disse a Giuanni: - Tocca a te.
               Giuanni si guardava bene dal toccare la macina, che non l'avrebbe potuta spostare d'un dito; ma si
               mise a urlare: - Oooh! Oooh! Badate! Oooh! Badate tutti!
               Il Gigante aguzzò gli occhi: - E a chi gridi? Chi c'è laggiù? Io non vedo nessuno.
               - Dico a quelli di là dal mare!
               - Be', lascia andare, se no qui la trottola non la troviamo più, - e gli diede i cento scudi senza farlo
               tirare.
               Giuanni allora gli propose una scommessa lui: - Tu che sei tanto bravo, facciamo a chi va più dentro
               con una ditata in una quercia?
               E il Gigante: - Facciamoci altri cento scudi!</p>
            <p>Giuanni, prima, con un trivello ed un coltello, aveva fatto un buco in una quercia e poi ci aveva
               riappiccicato la scorza, che non si vedeva niente. Andarono, e il Gigante diede una ditata che penetrò
               nel tronco mezzo dito; Giuanni mirò nel buco che aveva fatto, e ci ficcò più di mezzo braccio.
               Il Gigante gli diede i cento scudi, ma non si fidava più a tener con sé un uomo tanto forte. E lo
               mandò via. Aspettò che Giuanni stesse scendendo giù pel monte, e gli rotolò dietro una valanga di
               macigni. Ma Giuanni, che non si fidava, s'era nascosto in una caverna; e quando sentì cascare quegli
               scogli si mise a gridare: - E che casca giù dal cielo, i calcinacci?</p>
             <p>Il Gigante si disse: "Accidenti! Gli ho buttato giù i macigni e dice che sono calcinacci. Questo è
               meglio averlo amico che nemico!" e lo richiamò nella sua grotta. Ma pensava ancora al modo di disfarsi
               di lui. Una notte, mentre Giuanni dormiva, s'avvicinò pian piano e gli diede una mazzata in testa.
               Bisogna però sapere che Giuanni sul guanciale ogni notte ci metteva una zucca, e lui dormiva con la
               testa al posto dei piedi. Appena il Gigante ebbe sfracellato la zucca, sentì la voce di Giuanni: - Che tu
               m'abbia rotto la testa non m'importa; ma che tu m'abbia rotto il sonno, questa me la pagherai!
               Il Gigante aveva sempre più paura. Pensò: "Lo porto là in quel bosco, lo lascio solo e i lupi se lo
               sbraneranno". Disse a Giuanni: - Vieni, andiamo a fare quattro passi.</p>
             <p>- Sì, - disse Giuanni.
               - Vuoi che facciamo una corsa tra noi due? - chiese il Gigante.
               - Facciamola, - disse Giuanni, - basta che mi dài un po' di vantaggio, perché hai le gambe più lunghe.
               - Giusto! ti do dieci minuti.
               Giuanni prese la corsa, e andò finché trovò un pastore con le pecore. - Me ne vendi una? - gli chiese;
               la comprò, tirò fuori il coltello, la sventrò, e buttò in mezzo alla strada le budella, il fegato e tutte le
               interiora. - Se un Gigante ti domanda di me, - disse al pastore, - digli che per far più presto a correre mi
               sono tolto le budella, e dopo andavo come il vento, e mostragli le budella qui per terra.</p>
             <p>Dopo dieci minuti, ecco il Gigante a gran galoppo. - Hai visto un uomo che correva? - fa al pastore.
               Il pastore gli spiegò delle budella e gliele mostrò. Il Gigante disse: - Dammi un coltello che faccio
               anch'io così, - e si aprì la pancia da cima a fondo, cadde a terra e crepò. Giuanni che s'era arrampicato
               su un albero saltò giù, prese due bufale e fece trasportare il Gigante in città, dove il Governatore lo fece
               bruciare in mezzo alla piazza. E a Giuanni dette da mangiare per tutta la vita.</p>
         </div>
         <div xml:id="fable98">
            <head>Gallo cristallo<note></note></head>
            <span><placeName>Marche</placeName></span>
            <p>C'era una volta un gallo che andava girando per il mondo. Trovò una lettera per strada, la raccolse
               col becco, la lesse; diceva: <persName type="protagonist" subtype="animal" source="#fable98">Gallo cristallo</persName>, gallina cristallina, oca contessa, anatra badessa, uccellino
               cardellino, andiamo alle nozze di Pollicino.
               Il gallosi mette in cammino per andarci, e dopo pochi passi incontra la gallina: - Dove vai, compare
               gallo?
               - Vado alle nozze di Pollicino.
               - Ci vengo anch'io?
               - Se ci sei nella lettera -. E ci guarda; legge: - Gallo cristallo, gallina cristallina... Ci sei, ci sei: allora,
               andiamo.</p>
           <p>E si mettono in viaggio tutti e due. Dopo un altro po' incontrano l'oca. - Oh, comare gallina e
               compare gallo, dove andate?
               - Andiamo alle nozze di Pollicino.
               - Ci vengo anch'io?
               - Se ci sei nella lettera, - e il gallo riapre la lettera e legge: - Gallo cristallo, gallina cristallina, oca
               contessa... Ci sei; e andiamo!</p>
           <p>Cammina cammina tutti e tre, ed incontrano l'anatra. - Dove andate, comare oca, comare gallina e
               compare gallo?
               - Andiamo alle nozze di Pollicino.
               - Ci vengo anch'io?
               - E sì, se ci sei -. Legge: - Gallo cristallo, <persName type="protagonist" subtype="animal" source="#fable98">gallina cristallina</persName>, oca contessa, anatra badessa... Ci sei: e be',
               vieni anche tu!</p>
            <p>Dopo un altro po' incontrano l'uccellino cardellino. - Dove andate, comare anatra, comare oca,
               comare gallina e compare gallo?
               - Andiamo alle nozze di Pollicino.
               - Ci vengo anch'io?
               - E sì, se ci sei! - Riapre la lettera: - Gallo cristallo, gallina cristallina, <persName type="protagonist" subtype="animal" source="#fable98">oca contessa</persName>, <persName type="protagonist" subtype="animal" source="#fable98">anatra badessa</persName>,
               <persName type="protagonist" subtype="animal" source="#fable98">uccellino cardellino</persName>... ci sei anche tu -. E si misero in cammino tutti e cinque.</p>
            <p>Ecco che incontrarono il lupo, e anche il lupo chiese dove andavano.
               - Andiamo alle nozze di Pollicino, - rispose il gallo.
               - Ci vengo anch'io?
               - Sì, se ci sei! - e il gallo rilesse la lettera, ma il lupo non c'era.
               - Ma io ci voglio venire! - disse il <persName type="villain" subtype="animal" source="#fable98">lupo</persName>.
               E quelli, per paura, risposero: - ...E andiamo.</p>
            <p>Fatti un altro po' di passi, il lupo disse tutt'a un tratto: - Ho fame.
               Il gallo gli rispose: - Io da darti non ho niente...
               - Allora mi mangio te! - e il lupo spalancò la bocca e se lo inghiottì sano sano.
               Dopo un altro po' di strada, ripeté: - Ho fame -. La gallina gli rispose come aveva risposto il gallo, e
               il lupo s'ingollò anche lei. E così fece con l'oca e così con l'anatra.</p>
            <p>Rimasero soli il lupo e l'uccellino. Il lupo disse: - Uccellino, ho fame!
               - E che vuoi che io ti dia?
               - Allora mi mangio te! - Spalancò la bocca... e l'uccellino gli si posò sulla testa. 
               Il lupo si sforzava d'acchiapparlo, ma l'uccellino svolazzava di qua, svolazzava di là, saltava su una frasca, su un ramo, poi
               tornava sulla testa del lupo, sulla coda, e lo faceva ammattire. Quando il lupo si fu stancato per bene,
               vide lontano venirsene una <persName type="helper" subtype="citizen" source="#fable98">donna</persName> con una canestra sulla testa, che portava da mangiare ai mietitori.</p>
            <p>L'uccellino chiamò il lupo: - Se mi salvi la vita, io ti faccio fare una mangiata di tagliolini e carne, che
               quella donna porta ai mietitori. Perché lei, quando mi vedrà, mi vorrà acchiappare, io volerò via e
               salterò da una frasca all'altra. Lei poserà la canestra per terra, e tu potrai mangiarti tutto.
               Difatti, venne la donna, vide l'uccellino così bello, e subito stese la mano per pigliarlo, ma quello
               s'alzò un tantino. La donna posò la canestra e gli corse dietro. Allora il lupo andò alla canestra e mangiò.</p>
            <p>- Aiuto! Aiuto! - grida la donna. Arrivano tutti i <persName type="helper" subtype="citizen" source="#fable98">mietitori</persName>, chi con la falce, chi col bastone, saltano sul
               lupo e l'ammazzano. Dalla pancia saltano fuori sani e salvi il gallo cristallo, la gallina cristallina, l'oca
               contessa, l'anatra badessa, e insieme all'uccellino cardellino, vanno alle nozze di Pollicino.  
            </p>
         </div>
         <div xml:id="fable99">
            <head>La barca che va per mare e per terra<note></note></head>
            <span><placeName>Roma</placeName></span>
            <p>Una volta un <persName type="dispatcher" subtype="sovereign" source="#fable99">Re</persName> mandò fuori quest'editto: Chi sarà buono di fabbricare una barca che va per mare e
               per terra avrà mia figlia in sposa.
               In quel paese ci stava un padre di tre figli, e tutto quel che possedeva era un cavallo, un asino e un
               porchetto. Inteso l'editto, il figlio maggiore disse al padre: - Papà, vendi il cavallo, e coi soldi del cavallo
               comprami i ferri per fabbricare barche, e coi ferri per fabbricare barche, fabbricherò una barca che va
               per mare e per terra e sposerò la figlia del Re.</p>
            <p>Dillo oggi dillo domani, il <persName type="dispatcher" subtype="caregiver" source="#fable99">padre</persName>, per aver pace, vendette il cavallo e gli comprò i ferri. Il figlio s'alzò
               di buon'ora, prese i ferri e andò nella macchia a tagliare la legna per fabbricare la barca.
               Aveva già mezzo costruita la barca, quando passò un <persName type="helper" subtype="magician" source="#fable99">vecchietto</persName>. - Che fai di bello, figlio mio?
               E lui: - Quel che mi pare.
               E il vecchietto: - E cos'è che ti pare?
               E lui: - Doghe da botte!
               - E doghe da botte tu possa trovar fatte, - e se n'andò.</p>
            <p>L'indomani mattina tornando al bosco dove aveva lasciato la barca a mezzo con la legna ed i ferri,
               non trovò altro che un mucchio di doghe da botte. Tornò a casa piangendo come un disperato e
               raccontò al padre la disgrazia che gli era successa. Il padre che per scapricciarlo s'era spropriato del
               cavallo, figuratevi che lune lo presero! Un altro po' e lo scannava!
               Non era passato un mese, ed ecco che quest'idea di provarsi a costruire la barca gli venne al figlio
               mezzano.</p> 
            <p>Si mise intorno al padre, e pigola e sospira finché il padre non fu costretto a disfarsi del
               somaro per comprargli i ferri adatti. E anche lui prese i ferri e se n'andò nel bosco a tagliar la legna.
               Aveva mezzo costruito la barca, quando passò quel vecchietto e disse: - Che stai facendo, bel figliolo?
               E lui: - Faccio quel che mi garba.
               E il vecchietto: - E cos'è che ti garba?
               - Manici da scope!
               - E manici da scope tu possa trovar fatti! - disse il vecchietto, e voltò strada.
               Lui la sera va a casa, mangia, dorme, e la mattina all'alba torna nella macchia. Lo stesso com'era
               successo al fratello: ci trovò solo un mucchio di manici da scope.</p>
           <p>Il padre, quando gli arrivò anche lui disperato a raccontargliela, - Ti sta bene! - gridò. - Vi sta bene a
               tutti, con queste idee! E sta bene anche a me che vi do retta!
               Allora, il più piccolo, che era lì presente, disse: - Be', visto che abbiamo fatto trenta, facciamo
               trentuno: tata mio, fatemici provare anche a me. Vendiamo il porchetto e rifacciamoci i ferri. Chissà che
               quel che non è riuscito a loro riesca a me.</p>
           <p>A farla breve, fu venduto il porchetto; e il <persName type="protagonist" subtype="creator" source="#fable99">figlio più piccolo</persName> ebbe i ferri per andarsene alla macchia.
               Aveva fatto già mezza barca, quando si presentò il vecchietto delle altre volte. - Figlio bello, cosa fai?
               E lui: - Sto facendo una barca che cammini per mare e per terra.
               Disse allora il vecchietto: - E una barca che cammini per mare e per terra tu possa trovar fatta, - e se
               n'andò.
               Il ragazzo a sera va a casa, mangia, dorme, e all'alba ritorna. Trovò la barca finita tutta a puntino, con
               le vele spiegate, ci montò su, disse: - <persName type="helper" subtype="object" source="#fable99">Barca</persName>, cammina per terra, - e la barca, liscia come sull'acqua, si
               mise ad andare per il bosco, prese la via di casa e si presentò al padre e ai fratelli che restarono lì di
               pietra pomice, restarono.</p>
            <p>Il figlio più piccolo, sempre dicendo: - Barca, cammina per terra, - prese la via del palazzo del Re.
               Quando c'era un fiume da passare la barca galleggiava, quando c'era da passare pianure o montagne, la
               barca filava leggera sulla terra.
               Ormai la barca ce l'aveva ma gli mancava l'equipaggio. Arrivò a un fiume, nel punto in cui ci sfociava
               un fiumetto più piccolo. Ma l'acqua del fiumetto non arrivava al fiume, perché poco più sopra,
               inginocchiato sulla riva, c'era un <persName type="helper" subtype="jester" source="#fable99">omone</persName> che se la beveva tutta.
               - Accidempoli che gargarozzo che hai, buon uomo! - gli fa il ragazzo. - Ci verresti con me, che ti
               porto al palazzo del Re?</p>
            <p>L'omone dette ancora una sorsata, fece glu-glu, e disse: - Volentieri, ora che mi son tolto un po' di
               sete, - e montò sulla barca.
               La barca va per acqua e va per terra, e arriva dove c'era un <persName type="helper" subtype="jester" source="#fable99">omone</persName> che girava sul fuoco un bastone e
               su questo bastone c'era infilata una bufala sana sana.
               - Ahò, - gli fece il ragazzo dalla barca, - ci vuoi venire con me che ti porto al palazzo del Re?
               - Volentieri, - gli rispose quello. - Aspetta solo che mi mangi quest'uccelletto.
               - Fa' pure.
               E l'omone prese la bufala infilzata allo stecco e se la succhiò come fosse stata un tordo. Poi
               s'imbarcò, e ripresero il viaggio.</p>
            <p>La barca andò per laghi e per campagne, e arrivò da un altro omone che stava appoggiato con le
               spalle a una montagna.
               - Ahò! - gli fece il padrone della barca. - Ci vuoi venire con me al palazzo del Re?
               E l'omone: - Non mi posso muovere.
               - Perché non ti puoi muovere?
               - Perché reggo la montagna con le spalle, se no casca.
               - E tu lasciala cascare.
               L'<persName type="helper" subtype="jester" source="#fable99">omone</persName> tenne scostata la montagna con la mano e saltò dentro la barca; la barca era appena
               ripartita che si sentì: bum!, un boato: la montagna era cascata giù.</p>
            <p>La barca andò per strade e per colline e arrivò davanti al palazzo del Re; il ragazzo smonta e dice: -
               Io, Sacra Corona, sono stato buono a fabbricare questa barca che va per acqua e per terra:
               conseguentemente adesso voi mantenete la promessa col darmi vostra figlia in sposa.
               Il Re, che non se l'aspettava, ci rimase male, e si pentì d'aver messo fuori quell'editto. Adesso gli
               toccava di dare sua figlia a un morto di fame qualunque, che nemmeno conosceva.
               - La figlia ve la do, - rispose il Re, - a patto che voi e il vostro seguito riusciate a mangiare il pranzo
               che v'offrirò, senza lasciar nemmeno un'ala di pollo o un chicco d'uva passa.</p>
           <p>- E va bene. A quando, questo pranzo?
               - A domani -. E fece preparare un pranzo d'un migliaio di pietanze. "Questo straccione, - pensava, -
               non ci avrà certo un seguito tale da consumare tutta questa roba".
               Il padrone della barca si presentò con una persona sola di seguito: quell'omone che mangiava le
               bufale come fossero tordi. Mangia e rimangia, si masticò dieci pietanze, una dopo l'altra, poi ne deglutì
               cento, ne spolverò mille; e il Re, che era stato a vederlo senza parola, si riscosse per dire ai camerieri: -
               Non c'è rimasto altro in cucina?
               - C'è ancora qualche avanzo.</p>
           <p>Furono portati in tavola gli avanzi; e quello ebbe lo stomaco di mangiarsi anche le briciole.
               - È inteso che sposerete mia figlia, si capisce. Però prima volevo offrire al vostro seguito tutto il vino
               della mia cantina; ma bisogna che lo beviate tutto, senza lasciarne neanche un fondo di bicchiere.
               Venne quello che si beveva i fiumi e cominciò a scolarsi una botte, poi un barile, poi una damigiana;
               finì per mettere le mani anche su due botticelle di malvasia che il Re aveva nascosto per serbarsele per
               sé e mandò giù anche quelle.</p>
            <p>- Sia ben chiaro, - disse il Re, - che io non ho niente in contrario a darti mia figlia. Ma, insieme a mia
               figlia c'è la dote: comò, credenze, il letto, il lavamano, la biancheria, le casse dei tesori e tutto quel che
               c'è in casa. Bisogna che porti via tutto in una volta sola, immantinenti, con mia figlia in cima a tutto
               questo.
               - Te la senti di fare uno sforzetto? - disse il ragazzo all'omone che reggeva le montagne.
               - Magari! - fece lui. - È la mia passione!
               Vanno sotto al palazzo. - Siete pronti? - dicono ai facchini. - Sì? Allora cominciamo a caricare la roba
               sulle spalle.</p>
            <p>Cominciarono a metterci armadi, tavole, casse di gioielli, gli fecero una montagna sulla schiena che
               arrivava fino al tetto; e la figlia del Re per montarci in cima dovette salire sulla torre. Quando la figlia del
               Re fu lassù, l'omone disse: - Si tenga forte, <persName type="prize" subtype="lover" source="#fable99">Principessa</persName> -. Prese la corsa, arrivò con tutta la catasta alla
               barca e saltò a bordo.
               Il ragazzo disse: - Adesso vola, barca mia.
               E la barca si mette a filare per la piazza, per le vie, per la campagna.
               Il Re che guardava dalla sua loggia, grida: - Lesti, miei fidi, inseguiteli, agguantateli, riportatemeli in
               catene!
               Parte l'esercito alla carica ma non riusciva che a mangiare il polverone sollevato dalla barca, e restò a
               mezza strada con la lingua fuori.</p>
           <p>Il padre del ragazzo, a veder tornare il figlio più piccolo con la barca piena di ricchezze e la figlia del
               Re vestita da sposa, si sentì il cuore pieno di consolazione. Il ragazzo fece fabbricare un palazzo che era
               le sette bellezze, ne diede un piano al padre e ai fratelli, e uno a ciascuno dei suoi compagni, e tutto il
               resto per lui e la figlia del Re sua sposa.</p> 
         </div>
         <div xml:id="fable100">
            <head> Il soldato napoletano<note></note></head>
            <span><placeName>Roma</placeName></span>
            <p> Tre soldati avevano disertato il reggimento e s'erano dati alla campagna. Uno era romano, uno
               fiorentino e il più piccolo era napoletano. Dopo aver girato la campagna in lungo e in largo, li colse il
               buio mentre erano in un bosco. E <persName type="protagonist" subtype="rebel" source="#fable100">il romano</persName> che era il più anziano disse: - Ragazzi, non è giro da
               mettersi a dormire tutti e tre; bisogna far la guardia un'ora per uno.
               Cominciò lui, mentre gli altri due, buttati i sacchi per terra e srotolate le coperte, si misero a dormire.
               Era quasi finita l'ora di guardia, quando dal bosco uscì un <persName type="villain" subtype="monster" source="#fable100">gigante</persName>.</p>
            <p>- Che stai a fare tu qua? - chiese al soldato.
               E il romano senza neanche guardarlo in faccia: - Non ho da render conto a te.
               Il gigante gli si fa addosso, ma il soldato, più svelto di lui, caccia la sciabola e gli taglia la testa. Poi
               prende la testa con una mano, il corpo con l'altra e va a buttare tutto in un pozzo. Ripulisce la sciabola
               ben bene, la rinfodera, e chiama il compagno che gli doveva dare il cambio. Ma prima di svegliarlo
               pensò: "È meglio che non gli dica niente, se no questo fiorentino si mette paura e scappa". Così quando
               il fiorentino, svegliato, gli chiese: - S'è visto niente? - lui rispose: - No, no, è tutto calmo, - e andò a
               dormire.</p>
           <p><persName type="protagonist" subtype="rebel" source="#fable100">Il fiorentino</persName> si mise di guardia, ed ecco che anche a lui, proprio quando stava per finire la sua ora, si
               presentò un gigante uguale all'altro e gli domandò: - Be', che stai a fare qui di bello?
               E lui: - Non ho da render conto né a te né a nessuno.
               Il <persName type="villain" subtype="monster" source="#fable100">gigante</persName> gli s'avventa contro, ma il soldato fa più presto di lui e gli stacca la testa dal corpo con una
               sciabolata. Poi prende testa, prende corpo e butta tutto nel pozzo. Era venuta l'ora del cambio e pensò:
               "A quel fifone del napoletano è meglio che non gli dica niente. Se sa che qui succedono cose di questo
               genere, taglia la corda e buona notte al secchio".</p>
          <p>Difatti quando il napoletano gli chiese: - T'è successo niente? - gli rispose: - Niente; puoi startene
               tranquillo, - e andò a dormire.
               <persName type="protagonist" subtype="explorer" source="#fable100">Il soldato napoletano</persName> se ne stette di guardia per quasi un'ora, e il bosco era tutto silenzioso. A un
               tratto, si sente un passo tra le fronde ed esce un gigante. - Che stai a fare, qui?
               - E a te che t'importa? - fece il napoletano. Il gigante alzò su di lui una mano che l'avrebbe
               schiacciato come una frittata, ma il soldato più svelto di lui alzò la durlindana e gli staccò il capo di
               netto. Poi lo prese e lo buttò nel pozzo. Ora avrebbe dovuto svegliare di nuovo il romano, ma invece
               pensò: "Prima voglio vedere un po' di dove veniva quel gigante". E si cacciò nel bosco. Scorse una luce
               e s'avvicinò a una casetta. Mise l'occhio al buco della serratura e vide <persName type="villain" subtype="magician" source="#fable100">tre vecchie</persName> accanto al fuoco che
               discorrevano.</p>
          <p>- È suonata mezzanotte e i mariti nostri non si vedono, - diceva una delle vecchie.
               - Che gli sia successo qualcosa? - diceva un'altra.
               E la terza: - Quasi quasi ci sarebbe da andargli un po' incontro, che ne dite?
               - Andiamo subito, - disse la prima. - Io prendo la lanterna che fa vedere fino a cento miglia lontano.
               - E io, - fece la seconda, - prenderò la spada che a ogni giro stermina un esercito.
               E la terza: - E io il fucile che riesce ad ammazzare la lupa del palazzo del Re.
               - Andiamo, - e aprirono la porta.</p>
           <p>Il napoletano con la sua salacca era lì dietro lo stipite che le aspettava. Uscì la prima, con la lanterna
               in mano e il soldato, zunfete!, la fece restar secca senza nemmeno farle dire "amen". Scese la seconda e,
               zunfete!, andò a far terra da ceci. Scese la terza, e zunfete pure alla terza.
               Il soldato ora aveva la lanterna, la spada e il fucile di quelle streghe, e volle subito provarli: "Vediamo
               un po' se è vero quel che stavano a dire queste tre rimbambite". Alzò la lanterna, e vide che cento miglia
               lontano c'era un esercito schierato con le lance e gli scudi a difendere un castello, e sulla loggia del
               castello c'era una <persName type="villain" subtype="animal" source="#fable100">lupa incatenata con gli occhi fiammeggianti</persName>. - Leviamoci una curiosità, - disse il
               soldato.</p> 
            <p>Alzò la spada e le fece fare un giro in aria. Poi riprese la lanterna, guardò: tutti i soldati erano
               stesi in terra morti, con le lance spezzate, e i cavalli gambe all'aria. Allora prese il fucile e sparò alla lupa
               che morì sul colpo.
               - Ora voglio andare a vedere da vicino, - disse il soldato.
               Cammina cammina, arrivò al castello. Bussò, chiamò, nessuno rispondeva. Entrò, fece il giro di tutte
               le stanze e non si vedeva anima viva. Ma ecco che nella stanza più bella, seduta su una poltrona di
               velluto, c'era una bella giovane addormentata.</p>
            <p>Il soldato le si avvicinò, ma quella continuava a dormire. Dal piede le s'era sfilata una pianella. Il
               soldato la raccolse e se la mise in tasca. Poi le diede un bacio e se ne andò in punta di piedi.
               Se n'era appena andato, quando la fanciulla si svegliò. Chiamò le damigelle che erano nella stanza
               accanto, tutte addormentate anche loro. Anche le damigelle si svegliarono e accorsero. - L'incantesimo è
               rotto, l'incantesimo è rotto! Ci siamo svegliate! La <persName type="prize" subtype="creator" source="#fable100">Principessa</persName> s'è svegliata! Chi sarà stato il cavaliere che
               ci ha liberate?
               - Presto, - disse la Principessa, - affacciatevi alle finestre e guardate se vedete qualcuno.</p>
           <p>Le damigelle s'affacciarono e videro l'esercito sterminato e la lupa stecchita. Allora la Principessa
               disse: - Presto, correte da Sua Maestà mio padre e ditegli che qui è venuto un coraggioso cavaliere, che
               ha sconfitto l'esercito che mi teneva prigioniera, ha ammazzato la lupa che mi faceva la guardia, e mi ha
               tolto l'incantesimo dandomi un bacio -. Si guardò il piede nudo e disse: - E poi, m'ha portato via la
               pianella del piede sinistro.</p>
           <p>Il <persName type="dispatcher" subtype="sovereign" source="#fable100">Re</persName>, contento e felice, fece mettere gli affissi per tutto il paese: Chi si presenterà come salvatore di
               mia figlia, gliela darò in sposa, sia egli principe o straccione.
               Intanto il napoletano era tornato dai compagni ed era già giorno. Li svegliò. - Perché non ci hai
               chiamato prima? Quanti turni di guardia ti sei fatti?
               Il napoletano di raccontare tutte quelle cose non aveva voglia, e disse: - Tanto non avevo sonno,
               sono rimasto di guardia io.
               Passarono dei giorni, e al paese della figlia del Re non s'era ancora presentato nessuno a pretendere
               la sua mano come legittimo salvatore. - Come va questa faccenda? - si chiedeva il Re.
               Alla Principessa venne un'idea: - Papà, facciamo così: apriamo un'osteria nella campagna, con letti
               per dormire, e mettiamo sull'insegna: Qui si mangia, beve e dorme per tre giorni gratis. Ci si fermerà
               tanta gente e sapremo certo qualcosa.</p>
            <p>Così fecero, e la figlia del Re faceva l'ostessa. Ecco che capitano i tre soldati, affamati come lupi.
               Passano, cantando come facevano sempre anche se tiravano la cinghia, leggono l'insegna e il napoletano
               fa: - Ragazzi, qui si mangia e dorme gratis.
               E i compagni: - Sì, stacci a credere! Ci scrivono così per gabbare il prossimo.
               Ma s'era fatta sull'uscio la Principessa ostessina che disse loro di entrare, che quel che diceva
               l'insegna era vero. I tre entrarono e la Principessa servì loro una cena da signori. Poi si sedette al loro
               tavolo, e disse: - Be', che ci avete di nuovo da raccontarmi, voialtri che venite da fuori? Io, in mezzo a
               questa campagna, non so mai niente di quel che succede.</p>
            <p>- Che volete che vi raccontiamo, sora padrona? - fece il romano. E così, facendo il modesto, le
               raccontò la storia di quando era di guardia e gli s'era presentato il gigante e lui gli aveva tagliato la testa.
               - To'! - fece il fiorentino, - a me pure m'è successo così, - e raccontò anche lui del suo gigante.
               - E voi? - disse la Principessa al napoletano, - non v'è successo niente?
               I compagni si misero a ridere. - Che volete che gli sia successo? È un fifone quest'amico nostro, che
               se sente muovere una foglia di notte piglia la fuga e non lo trovate più per una settimana.
               - Perché lo trattate così, poveretto? - disse la giovane, e insistette che raccontasse anche lui.</p>
            <p>Allora il napoletano disse: - Se lo volete sapere, anche a me mentre voi dormivate, m'è comparso un
               gigante, e l'ho ammazzato.
               - Bum! - fecero i compagni sghignazzando. - Se solo lo vedevi morivi dalla tremarella! Basta: non
               vogliamo sentire più nulla. Andiamo a letto, - e lo lasciarono solo con l'ostessina.
               L'ostessina faceva bere il napoletano e lo faceva continuare a raccontare. Così lui, a poco a poco le
               raccontò tutto: delle tre vecchie, della lanterna, del fucile, della spada, e della bella fanciulla
               addormentata che lui aveva baciata, e le aveva portato via una pianella.
               - E ce l'avete ancora questa pianella?
               - Eccola qui, - disse il soldato, traendola di tasca.</p>
            <p>Allora la Principessa, tutta contenta, gli diede ancora da bere finché non cadde addormentato, poi
               disse al garzone: - Portatelo in quella camera che ho fatto preparare apposta; toglietegli i suoi abiti e
               mettetegli vestiti da Re sulla sedia.
               Il napoletano la mattina si svegliò e si trovò in una camera tutta d'oro e di broccato. Andò per
               cercare i suoi vestiti e trovò abiti da Re. Si pizzicò per assicurarsi che non dormiva, e visto che da sé
               non si raccapezzava, suonò un campanello.
               Entrarono quattro servitori in livrea, con grandi inchini: - Altezza, comandi. Ha riposato bene,
               Altezza?</p>
            <p>Il napoletano faceva tanto d'occhi: - Ma siete impazziti? Che altezza e non altezza? Datemi i miei
               panni che voglio vestirmi, e facciamola finita con questa commedia.
               - Ma si calmi, Altezza, si faccia fare la barba, si faccia pettinare.
               - Dove sono i miei compagni? Dove avete messo la mia roba?
               - Adesso vengono, adesso avrete tutto, ma permetta che la vestiamo, Altezza.
               Quando vide che non c'era altro da fare per toglierseli di torno, il soldato li lasciò fare: lo
               sbarbarono, lo pettinarono, e gli misero gli abiti da Re. Poi gli portarono la cioccolata, la torta e i
               confetti. Finito di far colazione disse: - Ma i miei compagni li posso vedere, sì o no?
               - Subito, Altezza.</p>
            <p>E fecero entrare il romano e il fiorentino, che a vederlo vestito in quel modo restarono a bocca
               aperta. - Ma, di', come ti sei mascherato?
               - Ne sapete qualcosa voialtri? Io ne so quanto voi.
               - Chissà cos'hai combinato! - dissero i compagni. - Chissà quante bubbole hai raccontato ieri sera alla
               padrona!
               - Io per regola vostra bubbole non ne ho raccontate a nessuno, - disse lui.
               - E allora come va questa storia?
               - Vi dirò io come va, - disse il Re entrando in quel momento con la Principessa vestita del suo manto
               più prezioso. - Mia figlia era sotto un incantesimo e questo giovanotto l'ha liberata.</p>
           <p>E tra domande e risposte, si informarono di tutto quel che era successo.
               - Per questo, - disse il Re, - lo faccio sposo di mia figlia e mio erede. In quanto a voialtri due, non vi
               preoccupate. Sarete fatti Duchi, perché se non aveste ammazzato gli altri due giganti, mia figlia non
               sarebbe stata salvata.
               Furono fatte le nozze tra l'allegria generale.
               Mangiarono pane a tozzi / E una gallina verminosa, / Viva la sposa, viva la sposa.</p> 
         </div>
	   
	   
	   
	   
	    
         
	    <div xml:id="fable101">
		 <head><note>101. Belmiele e Belsole</note></head>
		 <span><placeName>Roma</placeName></span>
		 <p>C’era una volta un <persName source="#fable101" type="caring" subtype="caregiver">padre</persName>, padre di due figli, un figlio maschio e una
figlia femmina, e tanto erano belli e biondi che il maschio si chiamava
<persName source="#fable101" type="protagonist" subtype="explorer">Belmiele</persName> e la femmina <persName source="#fable101" type="prize" subtype="lover">Belsole</persName>. Di mestiere quest’uomo era Maestro di casa
alla Corte del Re, e siccome il <persName source="#fable101" type="dispatcher" subtype="sovereign">Re</persName> stava in un altro paese, a lui toccava
star lontano dai suoi figli. Il Re, che non li aveva mai visti, sentendone
tanto vantare la bellezza, disse al Maestro di casa: – Giacché avete un
figlio tanto bello, fatemelo venire qui a Corte, lo farò paggio.
Il padre andò a prendere il maschio e lasciò la figlia con la balia;
Belmiele diventò paggio del Re, e il Re l’aveva molto in simpatia, e anche
quando il Maestro di casa venne a morire, continuò a tenerlo come
paggio nel palazzo, anzi gli affidò l’incarico molto di fiducia di
spolverare i quadri nella sua quadreria. Spolverando i quadri, Belmiele si
fermava ogni volta ad ammirarne uno di donna, e il Re lo sorprendeva
sempre lì incantato col piumino in mano.
– Che hai da guardare quel ritratto?
– Maestà, questo ritratto è la vera immagine di mia sorella Belsole.
– Non ti credo, Belmiele. Ho fatto cercare in tutto il mondo una
donna che somigli a quel ritratto e non l’ho trovata. Se tua sorella è
così, falla venire qua e sarà mia sposa.
Belmiele scrisse alla <persName source="#fable101" type="villain" subtype="trickster">balia</persName> che gli conducesse subito Belsole, perché il
Re la voleva sposare, e attese. Questa balia, se non lo sapete ancora,
aveva una figlia più brutta della fame, e a vedere la bellezza di Belsole,
schiattava d’invidia. Ricevuto l’ordine da Belmiele, si mise in viaggio con
Belsole e la sua figlia brutta; era un viaggio per mare e montarono tutte
e tre su una barca.</p>
<p>Sulla barca, Belsole s’addormentò. E la balia cominciò a dire: – Guarda
un po’ cosa si deve vedere! Adesso questa qui se ne va a sposare il Re!
Proprio a lei, deve capitare, questa fortuna! Non sarebbe meglio che si
sposasse mia figlia, il Re?
– Magari! – disse la figlia.
E la madre: – Lascia fare a me, che a questa smorfiosa non gliela
perdono.
Intanto si svegliò Belsole e disse: – Balia mia, ho fame.
– Io ci ho pane e salacche, ma non bastano neanche per me.
– Sii buona, balia, dammene un pezzetto.
Allora quell’infame le diede un po’ di pane e salacche che era quasi
tutto salacche e niente pane. Così le venne una sete tremenda; poverina,
non ne poteva più, e disse alla balia: – Balia mia, ho sete!
E l’infame: – Acqua ne ho appena appena; se vuoi ti do acqua di
mare.
Quando si sentì mancare il fiato, Belsole disse: – Dammi anche acqua
di mare, – ma, dopo un sorso, sentì più sete di prima.
– Balia, ho ancor più sete!
E quella cannibale: – Adesso ti do io da bere! – L’agguantò per la vita,
e punfete! la cacciò in mare.
Per il mare passava una <persName source="#fable101" type="villain" subtype="trickster">balena</persName>. Vide Belsole in acqua, e l’inghiottì.
La balia arrivò al porto del Re e Belmiele era sul molo, ansioso
d’abbracciare sua sorella. E vede invece quella brutta grinta vestita già da
sposa. Gli cascarono le braccia: – Ma come? È questa, mia sorella? Mia
sorella con gli occhi come stelle? Mia sorella con la bocca come un fiore?
– Ah, figlio mio, sapessi, – disse la balia, – la gran malattia che ha
passato; in pochi giorni, così è diventata.
S’avanzò il Re. – Ah, è questa dunque la bellezza che mi vantavi? È
questa la giovane bella come il sole? Mi pare un uccelletto cacanido! Sono
stato un bel bue a crederti e a darti parola di sposarla! Ora parola di Re
non si può smentire, e mi tocca prenderla in moglie. Ma tu, paggio dei
miei stivali, da quest’oggi cambierai mestiere e te ne andrai a guardar le
papere.
Così il Re sposò la figlia della balia, ma la trattava in un modo che
invece d’una sposa pareva avesse uno straccio da cucina.
Belmiele intanto portava a pascolare le papere in riva al mare. Si
sedeva sulla spiaggia, guardava le papere nuotare, e pensava alle sue
disgrazie, a Belsole come se la ricordava e come non era riuscito più a
ritrovarla. Ed ecco che sentì una voce dal fondo del mare:
O balena, mia balena,
Allunga allunga questa tua catena
Per arrivare alla spiaggia del mare
Ché il fratel mio Belmiel mi vuol parlare.
Belmiele non riusciva a immaginarsi cosa potesse voler dire quella
voce, quand’ecco che dal fondo del mare sorse fuori una bellissima
fanciulla con un piede incatenato, una fanciulla che somigliava tutta,
anzi si sarebbe detto che fosse, anzi era lei di sicuro, era sua sorella
Belsole più bella che mai.
– Sorella mia, come mai sei qui?
– Sono qui per tradimento della balia, fratello mio, – e gli raccontò la
sua storia, e intanto gettava oro e perle come becchime per le papere.
– Che mi dici, sorella mia? – trasecolava il povero Belmiele.
– È la balia che m’ha buttata in mare e al mio posto ha messo sua
figlia, – diceva Belsole e ornava le papere di fiocchi colorati.
Veniva sera e il mare diventava nero. – Arrivederci, fratello, – disse
Belsole e affondò a poco a poco, tirata dalla catena che finiva nel mare.
Belmiele radunò le papere tutte infiocchettate e prese la via del ritorno
lungo la spiaggia. E le papere:
Crò! Crò! Dal mar veniamo,
D’oro e perle ci cibiamo.
Belsole è bella, bella come il sole,
E l’amerebbe il Re nostro padrone.
La gente che passava le stava a sentire e restava a bocca aperta: mai
s’erano sentite papere cantare a quel modo. La sera, nel pollaio reale, le
papere, invece d’addormentarsi, continuavano tutta la notte:
Crò! Crò! Dal mar veniamo,
D’oro e perle ci cibiamo.
Belsole è bella, bella come il sole,
E l’amerebbe il Re nostro padrone.
Le sentì uno sguattero, e l’indomani andò a dire al Re che le papere
che erano state al pascolo con Belmiele, per tutta la notte avevano fatto
quel verso. Il Re, dapprima stette a sentire distratto, poi sempre più
interessato, e alla fine decise che avrebbe seguito Belmiele senza farsi
accorgere quando lui portava al pascolo le papere.
Si nascose tra le canne e sentì la voce dal fondo del mare.
O balena, mia balena,
Allunga allunga questa tua catena
Per arrivare alla spiaggia del mare
Ché il fratel mio Belmiel mi vuol parlare.</p>
<p>E dal mare venne fuori la ragazza col piede incatenato e nuotò fino
alla riva. A vederla così bella il Re uscì dalle canne, dicendo: – Tu sì
sei la mia sposa! – e si conobbero, e insieme a Belmiele studiarono il
modo di liberarla dalla balena che la teneva incatenata. Il Re e Belmiele
presero uno scoglio che pesava più o meno quanto Belsole, segarono la
catena, e legarono alla catena lo scoglio. Il Re prese sottobraccio Belsole e
se la portò alla reggia: dietro veniva Belmiele col corteo delle papere, che
cantavano:
Crò! Crò! Dal mar veniamo,
D’oro e perle ci cibiamo.
Belsole è bella, bella come il sole,
È la sposa del Re nostro padrone.
La balia e sua figlia, appena sentirono questo canto e videro arrivare il
corteo, presero la fuga dal palazzo, e nessuno le ha mai più viste.</p>
</div>
		 <div xml:id="fable102">
		 <head><note>102. Il re superbo</note></head>
		 <span><placeName>Roma</placeName></span>
		 <p> C’era una volta un <persName source="#fable102" type="villain" subtype="caregiver">mercante</persName> che aveva una <persName source="#fable102" type="explorer" subtype="lover">figlia</persName> e la sera la portava in
società. Una sera questa figlia, stando in società, vide un signore che
tirava fuor di tasca una tabacchiera e prendeva tabacco, e sul coperchio
della tabacchiera c’era un ritratto. Era il ritratto del <persName source="#fable102" type="villain" subtype="caregiver">figlio del Re di Persia</persName>
con sette veli sul viso, e la ragazza se ne innamorò.
Tornò a casa e disse a suo padre: – Papà, mi sono innamorata del
figlio del Re di Persia; andatemelo a chiedere per sposo e portategli il mio
ritratto.
Il figlio del Re di Persia era famoso per due cose: per quant’era bello e
per quant’era superbo. Era tanto bello che per la sua bellezza esagerata
non poteva essere visto da nessuno, anzi, per paura che qualcuno lo
vedesse, portava sette veli sulla faccia, e stava sempre chiuso nella stanza
del trono, senza parlare mai con anima viva, tranne che con sua madre.
Il mercante, quando sua figlia gli ebbe detto quello, le rispose: –
Ragazza mia, è meglio che questo figlio del Re di Persia tu te lo togli
dal cuore.
Ma la ragazza ormai era presa da una smania e non pensava ad altro.
Cominciò a mettere in croce il padre, e tanto fece e tanto disse che il
mercante, per non vederla più struggersi, decise d’andare lui in persona
a trovare questo figlio del Re di Persia con sette veli sul viso, e di dirgli
dell’amore di sua figlia per lui.</p>
<p>Lo ricevette la <persName source="#fable102" type="dispatcher" subtype="caregiver">Regina</persName>, prese il ritratto della ragazza e andò di là a
mostrarlo al figlio.
– Lo vuoi vedere, figlio mio, quel ritratto?
– Ditegli che lo butti nel gabinetto.
La Regina andò a riferire, e quel povero padre a supplicarla: – Ma
quella povera figlia mia si strugge in lagrime!
– Figlio mio, – andò a dire la madre al Re superbo, – dice che la
ragazza si strugge in lagrime!
– Allora dàgli questi sette fazzoletti!
– Ma mia figlia s’ammazza! – disse il povero padre quando la Regina
gli portò i fazzoletti.
– Ha detto che s’ammazza, – fu riferito al Re superbo.
– Allora dàgli questo coltello che s’ammazzi pure.
Con queste crudeli risposte, il vecchio ritornò da sua figlia. La figlia
restò un po’ in silenzio, poi disse: – Padre, qui bisogna essere forti.
Datemi un cavallo, una borsa di denari, e lasciatemi partire.
– Ma sei matta?
– Matta o non matta, voglio andare per il mondo.
Partì e andò per il mondo. Le si fece notte in mezzo alla campagna.
Vide un lume. C’era una casa in cui una donna vegliava il figlio che
stava per morire. La ragazza disse: – Andate a riposare; lo veglio io
vostro figlio.
Mentre vegliava, le si spense il lume, e restarono tutti d’un colore.
Cerca a tentoni un cerino e non lo trova. «Bisogna provare qui intorno se
c’è qualcuno che m’accende un lume.» Esce di corsa, gira intorno e
laggiù vede un filo di luce. S’avvicina, e c’è una vecchia che metteva
legna sotto una caldaia d’olio.
– Nonna mia, mi fai accendere il lume?
– Se m’aiuti, – le rispose la vecchia.
– Aiuti a che?
– A fare la fattura a un giovane, il figlio di quei contadini che
abitano là, – e indicò la casa dove c’era quel ragazzo moribondo. –
Quando quest’olio s’è consumato, il giovane è morto.
– T’aiuto, – disse la ragazza, – io metto la legna e tu guarda se la
caldaia bolle.
La vecchia si sporge a vedere se la caldaia bolle e la ragazza
l’agguanta per gli stinchi e la caccia dentro l’olio a capofitto finché non
la sentì stecchita. Poi accese il lume, spense il fuoco, e corse a casa,
dove il giovanotto bell’e guarito s’alzava già dal letto. Feste, allegrezza in
quella povera casa. – Ma io vi sposo! – diceva il giovanotto. – Ma no,
lasciate andare, – disse lei, e il giorno dopo, carica di regali, proseguì il
suo viaggio.
Arrivò in un paese e si mise a servire in una casa di moglie e marito.
Il marito, poveretto, erano anni che non s’alzava dal letto, malato di non
si sa qual malattia, che nessun medico capiva. Alla ragazza, stando a
servizio in quella casa, cominciarono a venire dei sospetti sulla moglie.
Cominciò a tenerla d’occhio, e una sera si nascose dietro una tenda per
vedere cosa faceva di notte. Ecco che la moglie arriva, sveglia il marito,
gli dà da bere una tazza d’oppio, e appena lui si riaddormenta, apre uno
scrignetto e dice: – Venite, figlie care, su che è ora.
Dallo scrigno uscirono fuori un groviglio di vipere, saltarono addosso
all’addormentato e cominciarono a succhiargli il sangue. Quando le
vipere furono sazie, la moglie le staccò, prese una piccola marmitta che
teneva nascosta dietro un quadro, fece sputare alle vipere tutto il sangue
succhiato, s’unse ben bene i capelli, ripose le vipere e disse:
Sopra l’acqua e sopra il vento,
Portami al noce di Benevento.
E sparì.</p>
<p>La ragazza, che fa? S’unge ben bene i capelli anche lei con quel
sangue della marmitta, ripete le parole della donna, e tutt’a un tratto si
trovò dentro una botte piena di streghe che ballavano e facevano sortilegi
e incantesimi. Appena si fece giorno, la ragazza, per trovarsi a casa
prima della padrona, pensò: «Qui bisogna trovare la controparola
magica». E provò a dire:
Sotto l’acqua e sotto il vento,
Lontan dal noce di Benevento.
E di colpo si ritrovò a casa. Quando la padrona ritornò, la trovò che
riposava come se non fosse successo niente.
Ma la mattina dopo la ragazza disse al padrone: – Stanotte, fate finta
di bere dalla tazza che vostra moglie vi porta ma non inghiottite
neanche una goccia.
Il padrone fece così e restò sveglio. Quando la moglie andò per
attaccargli le vipere, saltò su e l’uccise. Non era ancora spirata che già il
marito era guarito. – Come ti posso ringraziare? – disse alla ragazza. –
Non andartene più via; voglio tenerti con me per sempre.
Ma lei non ne volle sapere. Si prese tutto il denaro che il padrone le
diede, e si rimise in viaggio.
Cammina cammina, ecco che arrivò in un altro paese e prese alloggio
in una locanda. Il padrone della locanda aveva un figlio giovanotto, che
da tanto tempo se ne stava a letto senza mangiare né bere, dormendo
notte e giorno. Disse la ragazza: – Lasciate fare a me che lo guarisco.
La notte, si mise a fargli la guardia. Suonano le dieci: niente. Suonano
le undici: niente. Suona la mezzanotte, e, tunfete! nel soffitto s’aprono
due buchi, e cadono giù due fagotti, uno bianco e uno nero. Toccano
terra, e il fagotto bianco diventa una bella signora, e il fagotto nero una
fantesca che reggeva un vassoio con la cena. La signora diede uno
schiaffetto all’addormentato e lo svegliò; poi gli apparecchiarono la tavola
e cominciarono a far cena con lui come se nulla fosse. Quando si sentì
cantare il gallo, la bella signora diede un altro schiaffetto al giovanotto,
che subito si riaddormentò. Le due donne si raggomitolarono fino a
diventare due fagotti, uno bianco e uno nero, e presero il volo per i
buchi del soffitto.
A giorno, la ragazza disse ai genitori del malato: – Se volete che
questo poverino vi guarisca, statemi a sentire. Dovreste fare cinque cose:
primo, che tutti i galli del paese siano ammazzati; secondo, che tutte le
campane siano legate; terzo, che sia preparata una coperta nera con tutte
le stelle ricamate sopra e sia appesa fuor della finestra; quarto, che sotto
la finestra ci accendiate un falò; quinto, che teniate un muratore sul
tetto, pronto per turare due buchi.
La notte dopo, le due donne-fagotto scesero nella stanza e si misero a
cenare col giovane. Ogni tanto guardavano fuor della finestra, attente a
vedere se schiariva, ma c’era sempre lo stellato. Aspetta e aspetta, fuori
era buio, galli non se ne sentivano, galline nemmeno; le due donnefagotto
vanno alla finestra per vedere com’era che questa notte non
finiva mai. Allungano una mano e vedono che quello non era cielo ma
coperta, e la coperta cadde tutt’a un tratto scoprendo il sole già alto nel
cielo. Allora loro tutte affannate ridiventarono fagotti e saltarono verso il
soffitto. Ma il muratore intanto aveva rimesso bene tegole, travi e
intonaco, e si trovarono la via sbarrata. Fanno per buttarsi dalla finestra,
ma vedono il falò lì sotto. A ogni modo, scelta non ne avevano, si
buttarono giù, si bruciacchiarono e scapparono via. Nella fretta, però, si
erano dimenticate di suonare il solito schiaffetto al giovanotto: così lui
restò sveglio, liberato dalla fattura.
I parenti corsero ad abbracciarlo pazzi dalla contentezza. – Quella
ragazza! Voglio sposare quella ragazza! – fu la prima cosa che lui disse.
Ma lei, cucù! era altro che aveva in testa. Ricevette un mucchio di regali
anche dai locandieri e continuò il suo viaggio.
Incontrò una vecchietta. – Dove vai?
E la ragazza rispose: – Vado cercando il Re superbo.
– Senti, – disse la vecchia, – so che hai tribolato la tua parte. Eccoti
questa bacchettina del comando. Chiedi quel che vuoi a lei e te lo farà.
Sappi che il Re superbo sta in questo paese, – e la vecchietta svanì. La
figlia del mercante allora andò di fronte al palazzo del Re superbo, batté
la bacchettina del comando per terra e disse: – Comando! Comando che
subito venga su un palazzo grande come quello del Re superbo, e con
finestre in numero di sette come quelle sue, ma che questo palazzo sia
fatto in modo che da un capo le finestre tocchino quelle del palazzo del
Re e dall’altro capo ne siano lontane.
E subito, di fronte al palazzo del Re ne sorse un altro, tal quale come
lei aveva comandato. Era mattina e il Re superbo s’alzò e vide che in
faccia al suo c’era cresciuto quel bel palazzo mai visto prima. S’affacciò e
di fronte alla sua finestra c’era quella più lontana dell’altro palazzo, e
affacciata c’era una ragazza tanto bella che il Re superbo, per vederla
meglio, si tolse il primo dei suoi veli, e subito disse ai servitori: –
Prendete i due più bei braccialetti del tesoro e portateli a quella ragazza
dirimpetto, chiedendola in sposa a nome mio.
I servitori andarono, coi braccialetti sui cuscini di velluto, a fare
l’ambasciata. Ma la ragazza appena li vide rispose: – Questi braccialetti
metteteveli per battenti giù al portone, che giusto ci mancano, – e li
licenziò.
L’indomani la ragazza s’affacciò alla seconda finestra, e il Re superbo
si levò un altro velo e s’affacciò alla seconda finestra anche lui. Poi
mandò i servi a offrirle una collana di brillanti. – Questa collana, – disse
lei, – mettetela come catena al cane, che lo tenete legato a una corda.
Al terzo giorno, la ragazza era alla terza finestra, e il Re superbo,
senza più il terzo velo, affacciato alla terza finestra anche lui, le mandò
i servitori con due orecchini di perle. – Questi orecchini, – disse lei, –
metteteli come batacchi al sonaglio del cane.
Al quarto giorno, dalla quarta finestra, rispose ai servitori che
portavano un prezioso scialle ricamato che lo usassero come zerbino, e al
quinto giorno, poiché il Re, toltosi anche il quinto velo, le aveva
mandato un anello di fidanzamento con un diamante grosso come una
noce, disse che lo dessero per giocare ai bambini del portinaio.
Il sesto giorno le portarono la corona di regina. – Mettetela per
treppiede sotto la pignatta.
Ma intanto erano arrivati alla settima finestra, a faccia a faccia, e il
Re superbo s’era tolto dal viso l’ultimo velo, e tanto piacque alla figlia del
mercante che disse: – Be’, sì che ti sposo.
E così col pane e il tozzo
Una gallina verminosa
Evviva la sposa!</p>
		 </div>
		 <div xml:id="fable103">
		 <head><note>103. Maria di Legno</note></head>
		 <span><placeName>Roma</placeName></span>
		 <p>C’era una volta un <persName source="#fable103" type="villain" subtype="caregiver">Re</persName> e una <persName source="#fable103" type="innocent" subtype="caregiver">Regina</persName>, e la figlia di questo Re e questa
Regina, che era una vera bellezza. Quando questa figlia, che si chiamava
<persName source="#fable103" type="protagonist" subtype="trickster">Maria</persName>, aveva quindici anni, sua madre cadde malata, e stava per morire.
Il marito, al capezzale, le diceva piangendo che non si sarebbe risposato
mai, e lei gli disse: – Marito mio, siete ancor giovane e avete una figlia
da allevare. Vi lascio questo anello; la donna che le starà in dito
quest’anello la dovrete prendere in moglie.
Finito il lutto, il Re cercò una nuova sposa. Tante se ne presentarono,
tante si ritirarono dopo aver provato l’anello: a chi stava largo e a chi
stava stretto. – Vuol dire che non è destino, – disse il Re. – Lasciamo
andare per ora, – e conservò l’anello.
Un giorno la figlia, sfaccendando per casa, trovò l’anello in un
cassetto d’un canterano. Lo infilò e non se lo poté più tirar via dal dito.
«Chissà adesso cosa mi dirà il babbo!», si disse. Prese una pezzuola nera e
si fasciò il dito. Il padre, come la vide col dito fasciato, le chiese: –
Cos’hai, figliola?
– Niente, padre, mi sono un po’ graffiata.
Ma dopo qualche giorno il padre volle vedere cosa aveva al dito, lo
sfasciò e vide l’anello. – Ah, figlia mia, – disse, – tu devi essere mia
moglie!
A quel brutto discorso, Maria scappò via a nascondersi, e andò a
confidarsi con la <persName source="#fable103" type="helper" subtype="trickster">balia</persName>. – Se te lo dice ancora, digli di sì, – fece la balia,
– ma di’ che vuoi un abito da fidanzamento color dei prati con sopra
tutti i fiori che c’è al mondo. Un vestito così non esiste in tutta la terra,
e tu hai una buona ragione per non fare quel che vuol lui.
Il Re, quando sentì quella risposta, chiamò subito un servo fidato, gli
diede un sacco di monete d’oro e un buon cavallo e lo mandò per il
mondo, a cercare un vestito color dei prati, con sopra tutti i fiori. Girò il
mondo per sei mesi, ma non ci fu verso di trovarlo: finalmente entrò in
una città tutta piena di Ebrei e cercò d’un mercante di pannine. – Ce
l’avreste una stoffa di seta così e così?
E l’Ebreo: – Come se ce l’ho? Ce n’ho anche di più belle.
Così il Re ebbe il vestito da fidanzamento per la figlia. Maria corse
dalla balia tutta in lagrime. – Non ti sgomentare, figlia mia, – disse la
balia, – chiedigliene un altro per le pubblicazioni: un abito color acqua
del mare, con sopra tutti i pesci ricamati in oro.
Dopo qualche mese il servitore gli trovò anche quel vestito, laggiù
nella città degli Ebrei. La balia suggerì allora a Maria di chiedergli un
vestito per il giorno delle nozze ancor più bello degli altri: color dell’aria,
con sopra il sole, i pianeti e tutte le stelle. Il servitore fece il terzo viaggio
e dopo sei mesi l’abito fu pronto.</p>
<p>– Adesso, – disse il Re, – figlia mia, non c’è più tempo da perdere,
tra otto giorni ci sposiamo.
La cerimonia fu fissata ma intanto la balia aveva fabbricato per la
ragazza un vestito di legno che la copriva da capo a piedi e che
galleggiava sul mare.
Il giorno delle nozze Maria disse a suo padre che voleva fare un
bagno e mise una colomba nella tinozza dell’acqua, legata per le zampe e
un’altra colomba fuori della tinozza. La colomba di fuori voleva volar via
ma era legata a quella in acqua e ognuna tirava dalla sua parte, e
svolazzando nella tinozza la colomba che era nell’acqua faceva uno
sciacquio come una persona che si lava. Intanto Maria si mise il vestito
di legno, e sotto la gonna di legno nascose i tre vestiti color dei prati,
color dell’acqua, color dell’aria, e scappò. Il padre sentendo sempre quello
sguazzare di colombe nell’altra stanza non s’accorse di niente.
Maria se ne andò al mare e cominciò a camminare per il mare col
vestito che galleggiava. Cammina cammina sulle onde arrivò in un posto
dove c’era un figlio di Re che stava pescando con dei pescatori. Vide
quella donna di legno che camminava sul mare e disse: – Un pesce così
non l’ho mai visto; peschiamolo e vediamo che cos’è –. Fece gettar le reti
e la tirarono a riva.
– Chi siete? e da dov’è che venite? – le chiesero.
E Maria rispose:</p>
<p>Sono Maria di Legno,
Fatta con ingegno,
Fatta con arte,
Viaggio per ogni parte.</p>
<p>– E cosa sapete fare?
– Tutto e niente.
Allora il figlio del Re la portò a Palazzo e la mise a guardare le oche.
Alla Corte la notizia che c’era una guardiana d’oche tutta di legno fece
molta meraviglia e venivano da ogni paese per vederla mentre seguiva le
oche sui prati o sugli stagni, camminando o galleggiando come voleva.
Ma alla domenica, quando nessuno la vedeva, Maria di Legno si
toglieva il vestito galleggiante, si scioglieva sulle spalle nude le belle
trecce nere, e saliva su un albero. Lì cominciava a pettinarsi e le oche le
si mettevano tutte intorno all’albero e cantavano:</p>
<p>Pa-paparapà
Bella donna che sta qua,
Pare la Luna, pare il Sole,
Figlia di Re o d’Imperatore.</p>
<p>Ogni sera Maria di Legno tornava a Palazzo con una cesta d’uova e
una sera trovò il figlio del Re che si preparava per andare a un ballo e
cominciò a scherzare.
– Dove vai, figlio di Re?
– Non lo devo dire a te.
– Non mi porti con te a ballare?
– Io ti tiro questo stivale!
E le tirò dietro uno stivale. Maria se n’andò al suo pollaio, tirò fuori il
vestito color dei prati, con sopra tutti i fiori del mondo e andò al ballo
anche lei.
Al ballo questa dama sconosciuta era la più bella di tutte, con quel
vestito che non se n’era mai visto l’uguale. Il <persName source="#fable103" type="helper" subtype="lover">figlio del Re</persName> la invitò a
ballare e si mise a domandarle di dov’era e come si chiamava. Maria
disse: – Sono la Contessa di Battistivale –. Il figlio del Re non voleva
crederci, perché non aveva mai sentito quel nome, ma nessuno conosceva
quella dama, e lei non diceva nient’altro che Battistivale. Il figlio del Re
s’era proprio innamorato di lei e le regalò uno spillo d’oro che lei si mise
nelle trecce, e poi tutta ridente se ne scappò dalla festa. Il figlio del Re
diede ordine ai suoi servi che le corressero dietro e vedessero dove
andava, ma lei gettò per terra una manciata di monete d’oro e i servi si
misero a raccogliere le monete e a litigare tra loro.
La sera dopo il figlio del Re per metà malinconico e per metà pieno di
speranze si preparava ad andare alla festa. Arrivò Maria di Legno con le
sue uova. – Maestà, anche stasera vai al ballo?
– Non mi seccare: ci ho altro per la testa!
– E a me non mi porti?
Allora il figlio del Re, annoiato, prese una paletta dal focolare e le
diede una botta con la paletta.
Maria di Legno se ne andò in pollaio, si mise la veste color acqua con
sopra tutti i pesci del mare e andò alla festa. Il figlio del Re era tutto
contento di poter ballare con lei. – Ditemi chi siete, questa volta.
– Sono la Marchesa di Battipaletta, – disse Maria questa volta e non ci
fu verso di cavarle altro di bocca.
Il figlio del Re le diede un anello coi brillanti e lei scappò come la
sera prima e disperse i servitori a suon di manciate di monete d’oro. Il
Re era più innamorato che mai.
La sera dopo non aveva proprio voglia di sentir le uscite di Maria di
Legno. Appena venne a chiedergli se la portava al ballo, le diede con le
briglie sulla schiena, perché stava preparando i finimenti al cavallo. Al
ballo trovò la dama con un vestito più bello ancora delle altre sere, color
dell’aria, con sopra il sole, i pianeti e le stelle, e gli disse di essere la
Principessa di Battibriglie. Il figlio del Re le regalò un medaglione col suo
ritratto.</p>
<p>E neanche quella sera i servitori riuscirono a seguirla.
Il figlio del Re s’ammalò di mal d’amore, e i medici non ci capivano
niente, e non voleva mangiare neanche un cucchiaio di minestra. Un
giorno, a sua madre che gli stava sempre intorno perché mangiasse
qualcosa, disse: – Sì, m’è venuta voglia d’una pizza. Fatemela voi,
mamma, con le vostre mani.
La Regina andò in cucina e c’era Maria di Legno. – Lasci fare a me,
Maestà, che l’aiuto, – disse e si mise a infornare e impastare la pizza.
Il figlio del Re cominciò a mangiare la pizza e la trovava buona e
faceva i complimenti a sua madre, quando sotto i denti sentì duro, e
c’era la spilla, quella che lui aveva regalato alla bella sconosciuta. –
Mamma, chi è che ha fatto questa pizza?
– Io, perché?
– Ma no, dimmi davvero chi l’ha fatta.
E la Regina dovette dirgli che l’aveva aiutata Maria di Legno. Il figlio
disse subito che gliene facesse fare un’altra.
Venne la seconda pizza di Maria di Legno e dentro il figlio del Re ci
trovò il suo anello di brillanti. «Maria di Legno deve saper qualcosa della
bella sconosciuta», si diceva il giovane e ordinò che gliene facesse una
terza. E quando ritrovò il medaglione col suo ritratto, s’alzò da letto
svelto come fosse guarito e corse nel pollaio. Trovò tutte le oche intorno
all’albero che cantavano:</p>
<p>Pa-paparapà,
Bella donna che sta qua,
Pare la Luna, pare il Sole,
Figlia di Re o d’Imperatore,</p>
<p>e alzati gli occhi sui rami vide la bella sconosciuta che usciva dalla
scorza di legno e si pettinava le trecce. Maria gli raccontò la sua storia e
in men che non si dica furono sposi felici.</p>

		 </div>
		 <div xml:id="fable104">
		 <head><note>104. La pelle di pidocchio</note></head>
		 <span><placeName>Roma</placeName></span>
		 <p>C’era una volta un <persName source="#fable104" type="dispatcher" subtype="sovereign">Re</persName> che un giorno, mentre se n’andava a spasso
lemme lemme, si trovò addosso un <persName source="#fable104" type="dispatcher" subtype="animal">pidocchio</persName>. Pidocchio di Re, pensò, va
rispettato. E invece di spidocchiarselo via, lo tenne da conto, se lo portò
alla Reggia, e lo mise a ingrassare. Il pidocchio divenne grasso come un
gatto e stava tutto il giorno su una sedia. Poi divenne grasso come un
porco e lo dovettero mettere su una poltrona. Poi divenne grasso come
un vitello e lo dovettero mettere in una stalla. Ma continuava a
ingrassare e neanche nella stalla ci stava più, così il Re lo fece
macellare. Quando fu macellato lo fece scorticare, e fece inchiodare la
pelle sulla porta del palazzo. Poi fece uscire un editto che chi avesse
indovinato di che bestia era quella pelle, gli avrebbe dato sua figlia in
sposa; ma chi non indovinava sarebbe stato condannato a morte.
Appena uscì l’editto, per la Reggia cominciò una processione di gente
che andavano per spiegar la cosa e ci rimettevano il collo. Il boia
lavorava notte e giorno. La <persName source="#fable104" type="protagonist" subtype="lover">figlia del Re</persName>, di nascosto dal padre, aveva un
<persName source="#fable104" type="helper" subtype="lover">innamorato</persName> e non ebbe pace finché non riuscì a sapere, attraverso certe
serve che sapevano tutto, che quella pelle era pelle di pidocchio. La sera,
quando l’innamorato venne come al solito sotto la sua finestra, gli disse
piano: – Domani va’ da mio padre, e digli che la pelle è di pidocchio –.
Quello non capiva: – Di ginocchio?
– No, di pidocchio! – disse più forte la figlia del Re.
– Di finocchio?
– Pidocchio! Pidocchio! – gridò lei.
– Ah, capito! Domani ci vediamo, – e se ne andò.
Ma sotto alla finestra della figlia del Re aveva il suo banchetto un
<persName source="#fable104" type="villain" subtype="villain">ciabattino gobbo</persName>, che s’era sentito tutta la conversazione. «Ora vediamo, –
si disse, – chi ti sposa: se io o quello là.» E detto fatto, senza neanche
levarsi la parannanza, piglia e va dal Re. – Sacra Corona, ho l’onore
d’essere venuto a indovinare la pelle che ci avete.
– Guarda d’indovinarci, – disse il Re, – perché già tanti ci hanno
rimesso il collo.
– E vediamo se ce lo rimetto anch’io, – disse il gobbo. Il Re fece
portare la pelle. Il gobbo la guardò bene, l’annusò, fece come se si
sforzasse di pensarci su, e disse: – Sacra Corona, io ho l’onore di dirvi
che questa pelle non ci vuol tanto per uno che se ne intende a capire di
che bestia è: è pidocchio.
Il Re ci restò di pezza a vedere com’era stato svelto il gobbo; e, senza
fiatare, perché parola di Re è parola di Re, chiamò sua figlia e lì su
due piedi la dichiarò sposa legittima del gobbo. La poverina, che era
ormai sicura di sposare l’indomani il suo innamorato, piombò in una
disperazione senza fine.</p>
<p>Il gobbetto diventò Re e lei Regina. Ma a vivere con lui, le prese una
malinconia da morire. Aveva con sé una vecchia cameriera che avrebbe
dato un occhio pur di vederla ridere. Una mattina le disse: – Sacra
Maestà, ho visto in giro pel paese tre gobbetti buffi che ballano suonano
cantano e fanno sganasciare dalle risa. Vuole che li faccia salire alla
Reggia così si diverte un po’ anche lei?
– Ma va’, sei matta? – disse la Regina. – Ci arriva a casa il Re
gobbetto, li trova qui, e crede che li abbiamo fatti venire per canzonare
lui!
– Non se ne prenda pena, – le disse la cameriera, – se nel frattempo
venisse il Re gobbetto li nascondiamo nel cassone.
Così i tre gobbetti suonatori salirono dalla Regina e ne fecero quante
Carlo in Francia. E la Regina, dàgli a sbudellarsi dalle risa. Sul più bello,
gran scampanellata: è il Re gobbetto.
La <persName source="#fable104" type="helper" subtype="trickster">cameriera</persName> prende i tre gobbi per la collottola, li ficca nel
credenzone e chiude a chiave. – Sì, vengo, vengo! – e va ad aprire al
Re. Fecero cena e dopo cena se n’andarono a passeggio.
L’indomani era giorno di ricevimento: ai tre gobbi non ci pensavano
più. Il terzo giorno la Regina fece alla cameriera: – Ma quei gobbetti, di’,
dove sono andati a finire?
La cameriera si dà una mano sulla fronte. – Uh, Maestà mia! Chi se
ne ricordava più! Sono ancora là nel credenzone!
Aprono subito e che ci trovano? I tre gobbi ingrugniti, morti stecchiti
di fame e di soffocazione.
– E ora? – fece la Regina, tutta spaventata.
– Niente paura, ci penso io, – e la cameriera prese uno dei gobbi e lo
ficcò in un sacco. Chiamò un facchino: – Senti, in questo sacco c’è un
ladro che ho ammazzato con una sberla mentre stava rubando i gioielli
della Corona –. Aprì il sacco e gli fa veder la gobba. – Allora mettitelo
in spalla e senza farti vedere da nessuno buttalo nel fiume. Quando torni
penserò a te.
Il facchino si carica il sacco e va al fiume. E intanto quell’anima
forcuta della cameriera caccia il secondo gobbo dentro un altro sacco, e lo
mette accanto alla porta. Torna il facchino per essere pagato, e la
cameriera gli fa: – Come vuoi che ti paghi se il gobbo è ancora qua?
– Ma a che gioco giochiamo? – fa il facchino. – L’ho buttato nel fiume
proprio ora.
E la cameriera: – È segno che non l’hai buttato bene; se no non
sarebbe qui.</p>
<p>Il facchino scuotendo il capo e bofonchiando si ricarica il sacco e se
ne va. Quando torna alla Reggia un’altra volta, ritrova ancora il sacco
con il gobbo e la cameriera tutta arrabbiata, che gli dice: – E poi non ho
ragione che non lo sai buttare a fiume! Non lo vedi che è tornato
un’altra volta?
– Ma se stavolta ci avevo legato pure un sasso!
– E tu legacene due! Guarda che se il sacco ritorna qua un’altra volta,
non solo non ti pago, ma ti pigli un fracco di legnate.
Il facchino si riaccolla il sacco, va al fiume, gli lega due macigni e
butta in acqua il terzo gobbo. Sta a guardare bene che non riaffiori, e
torna alla Reggia.
Mentre il facchino saliva le scale, il Re gobbetto usciva di casa. Il
facchino lo vede, pensa: «Dannazione! Il gobbo è scappato un’altra volta;
ora quella strega mi vorrà anche bastonare!» Gli prese una stizza da
mettersi a piangere; non ci vide più, agguantò il gobbo per il collo e
gridò: – Ah boia d’un gobbo, non ti basta che t’ho buttato tre volte nel
fiume! T’ho buttato con un sasso e sei tornato a galla, t’ho buttato con
due e ancora ritorni! Ma che ci hai l’anima a rovescio? Ora te l’accomodo
io, – e cominciò a stringergli la gola finché non gli uscì fuori un palmo
di lingua. Poi se lo prese in collo e dritto dritto andò a buttarlo al fiume
con quattro massi legati ai piedi.
Quando la Regina seppe che anche suo marito aveva fatto la fine
degli altri tre gobbi, coprì il facchino di regali: quattrini, pietre preziose,
prosciutti, cacio, vino. Non ci stette molto a pensarci su: si sposò il suo
innamorato di prima e da quel giorno visse allegra e contenta.</p>
<p>Larga la foglia, stretta la via,
Dite la vostra che ho detto la mia.</p>
		 </div>
		 <div xml:id="fable105">
		 <head><note>105. Cicco Petrillo</note></head>
		 <span><placeName>Roma</placeName></span>
		 <p>C’era una volta <persName source="#fable105" type="caring" subtype="caregiver">moglie</persName> e marito che avevano una <persName source="#fable105" type="protagonist" subtype="innocent">figlia</persName> femmina, e
avevano trovato a maritarla. Il giorno delle nozze avevano invitato tutti i
parenti e dopo lo sposalizio si misero a tavola. Sul più bello del pranzo,
venne a mancare il vino. Il <persName source="#fable105" type="caring" subtype="caregiver">padre</persName> disse alla figlia sposa: – Va’ giù in
cantina a prendere del vino.
La sposa va in cantina, mette la bottiglia sotto la botte, apre la spina e
aspetta che la bottiglia si riempia. Intanto che aspetta, cominciò a
pensare: «Oggi mi sono accasata, di qui a nove mesi mi nascerà un figlio,
gli metterò nome Cicco Petrillo, lo vestirò, lo calzerò, diventerà
grandicello… e se Cicco Petrillo poi mi muore? Ah? Povero figlio mio!» e
sbottò in un pianto, un pianto da non dirsi.
La spina intanto era sempre aperta, e il vino correva giù per la
cantina. Quelli a pranzo, aspetta la sposa, aspetta la sposa, ma la sposa
non ricompariva. Il padre disse a sua moglie: – Va’ un po’ in cantina a
vedere se quella là si fosse addormentata, alle volte!
La madre andò in cantina e trovò la figlia che piangeva da non
poterne più. – Che hai fatto, figlia? Cosa t’è successo?
– Ah, mamma mia, stavo pensando che oggi mi sono maritata, tra
nove mesi farò un figlio e gli metterò nome Cicco Petrillo; e se Cicco
Petrillo poi mi muore?
– Ah! Povero mio nipote!
– Ah! Povero figlio mio!
E le due donne sbottarono a piangere tutte e due.
La cantina, intanto, s’empiva di vino. Quelli che erano rimasti a
tavola, aspetta il vino, aspetta il vino, il vino non veniva. Disse il padre:
– Gli sarà preso un colpo a tutt’e due. Bisognerà che vada a darci
un’occhiata.
Andò in cantina e trovò le due donne che piangevano come due
creature. Disse: – E che diavolo v’è successo?
– Ah! Marito mio, sapessi! Stiamo pensando che ora questa figlia
nostra s’è maritata, e presto presto ci farà un figlio, e a questo figlio gli
metteremo nome Cicco Petrillo; e se Cicco Petrillo se ne muore?
– Ah! – gridò il padre. – Povero Cicco Petrillo nostro!
E si misero a piangere tutti e tre, in mezzo al vino.
Lo sposo, non vedendo tornar più su nessuno, disse: – Ma che
accidente staranno a fare giù in cantina? Fatemici andare un po’ a
vedere, – e scese giù.
A sentire quel piagnisteo: – Che diavolo v’è sceso, che piangete?
E la sposa: – Ah! Marito mio! Stiamo pensando che noi ora ci siamo
sposati, e faremo un figlio e gli metteremo nome Cicco Petrillo; e se Cicco
Petrillo nostro se ne muore?
Lo <persName source="#fable105" type="caring" subtype="lover">sposo</persName> dapprincipio stette a vedere se facevano per scherzo, poi
quando capì che facevano sul serio, gli saltarono le paturnie e cominciò
a urlare: – Che eravate un po’ tonti, – dice, – me l’immaginavo, ma fino
a questo punto, – dice, – non me l’aspettavo proprio –. Dice: – E adesso
mi toccherà perdere il mio tempo con questi mammalucchi! – Dice: – Ma
manco per sogno! Me ne vado per il mondo! – Dice: – Sissignore! E tu
cara mia, datti l’anima in pace che non mi vedi più. A meno che
girando il mondo non trovassi tre matti peggio di voi! – Dice, e va via.
Uscì di casa e non si voltò nemmeno indietro.
Camminò fino a un fiume, e c’era un uomo che voleva levare delle
nocciole da una barca con la forca.</p>
<p>– Che fate, buon uomo, con codesta forca?
– È un pezzo che ci provo, ma non riesco a levarne nemmeno una.
– Sfido! Ma perché non provate con la pala?
– Con la pala? To’, non ci avevo pensato.
«E uno! – disse lo sposo. – Questo qui è più bestia ancora di tutta la
famiglia di mia moglie.»
Camminò, finché non arrivò a un altro fiume. C’era un contadino che
s’affannava ad abbeverare due buoi col cucchiaio.
– Ma che fate?
– Sono qui da tre ore e non sono buono a cavar la sete a queste
bestie!
– E perché non gli lasciate mettere il muso nell’acqua?
– Il muso? Eh, dite bene: non ci avevo pensato.
«E due!», disse lo sposo, e andò avanti.
Cammina, cammina, in cima a un gelso vide una donna che teneva
in mano un paio di brache.
– Che fate lassù, buona donna?
– Oh, se sapeste! – gli disse quella. – Il mio uomo è morto, e il prete
m’ha detto che se n’è salito in Paradiso. Io sto ad aspettare che torni giù
e rientri nelle sue brache.
«E tre! – pensò lo sposo. – Mi pare che non s’incontra che gente più
tonta di mia moglie. È meglio che me ne torni a casa mia!»
Così fece e si trovò contento, perché si dice che il peggio non è mai
morto.</p>
		 </div>
		 <div xml:id="fable106">
		 <head><note>106. Nerone e Berta</note></head>
		 <span><placeName>Roma</placeName></span>
		 <p>Questa <persName source="#fable106" type="protagonist" subtype="innocent">Berta</persName> era una povera donna che non faceva altro che filare,
perché era una brava filatrice.
Una volta, strada facendo, incontrò <persName source="#fable106" type="villain" subtype="sovereign">Nerone</persName>, imperatore romano, e gli
disse: – Che Dio ti possa dare tanta salute da farti campare mille anni!
Nerone, che nessuno lo poteva vedere tant’era boia, restò di stucco a
sentire che c’era qualcuno che gli augurava di campare mille anni, e
rispose: – E perché mi dici così, buona donna?
– Perché dopo uno cattivo ne viene sempre uno peggiore.
Nerone allora le fece: – Be’, tutto il filato che farai da adesso a
domani mattina, portamelo al mio palazzo –. E se ne andò.
Berta, filando, diceva tra sé: «Che ne vorrà fare di questo lino che
filo? Basta che domani quando glielo porto non lo usi come corda per
impiccarmi alla forca! Da quel boia, c’è da aspettarsi di tutto!»
Ecco che la mattina, puntuale, si presenta al palazzo di Nerone. </p>
<p>Lui la
fa entrare, si fa dare tutto il lino che aveva filato, poi le dice: – Lega un
capo del gomitolo alla porta del palazzo e cammina fino a che è lungo il
filo –. Poi chiamò il maestro di casa e gli disse: – Per quanto è lungo il
filo, la campagna di qua e di là della strada, è tutta di questa donna.
Berta lo ringraziò e se ne andò tutta contenta. Da quel giorno in poi
non ebbe più bisogno di filare perché era diventata una signora.
Quando la cosa si seppe per Roma, tutte le donne che avevano da
mettere insieme il pranzo con la cena, si presentarono a Nerone sperando
anche loro in un regalo come quello che aveva fatto a Berta.
Ma Nerone rispondeva: – Non è più il tempo che Berta filava.</p>
		 </div>
		<div xml:id="fable107">
		 <head><note>107. L’amore delle tre melagrane
(Bianca-come-il-latte-rossa-come-il-sangue)</note></head>
		<span><placeName>Abbruzzo</placeName></span>
		 <p>Un <persName source="#fable107" type="protagonist" subtype="explorer">figlio di Re</persName> mangiava a tavola. Tagliando la ricotta, si ferì un dito e
una goccia di sangue andò sulla ricotta. Disse a sua madre: – Mammà,
vorrei una donna bianca come il latte e rossa come il sangue.
– Eh, figlio mio, chi è bianca non è rossa, e chi è rossa non è
bianca. Ma cerca pure se la trovi.
Il figlio si mise in cammino. Cammina cammina, incontrò una donna:
– Giovanotto, dove vai?
– E sì, lo dirò proprio a te che sei donna!
Cammina cammina, incontrò un vecchierello. – Giovanotto, dove vai?
– A te sì che lo dirò, zi’ vecchio, che ne saprai certo più di me.
Cerco una donna bianca come il latte e rossa come il sangue.
E il vecchierello: – Figlio mio, chi è bianca non è rossa e chi è rossa
non è bianca. Però, tieni queste tre melagrane. Aprile e vedi cosa ne vien
fuori. Ma fallo solo vicino alla fontana.
Il giovane aperse una melagrana e saltò fuori una bellissima ragazza
bianca come il latte e rossa come il sangue, che subito gridò:
Giovanottino dalle labbra d’oro
Dammi da bere, se no io mi moro.
Il figlio del Re prese l’acqua nel cavo della mano e gliela porse, ma
non fece in tempo. La bella morì.
Aperse un’altra melagrana e saltò fuori un’altra bella ragazza dicendo:</p>
<p>Giovanottino dalle labbra d’oro
Dammi da bere, se no io mi moro.
Le portò l’acqua ma era già morta.</p>
<p>Aperse la terza melagrana e saltò fuori una ragazza più bella ancora
delle altre due. Il giovane le gettò l’acqua in viso, e lei visse.
Era ignuda come l’aveva fatta sua madre e il giovane le mise addosso
il suo cappotto e le disse: – Arrampicati su questo albero, che io vado a
prendere delle vesti per coprirti e la carrozza per portarti a Palazzo.
La <persName source="#fable107" type="prize" subtype="lover">ragazza</persName> restò sull’albero, vicino alla fontana. A quella fontana, ogni
giorno, andava a prender l’acqua la <persName source="#fable107" type="villain" subtype="trickster">Brutta Saracina</persName>. Prendendo l’acqua
con la conca, vide riflesso nell’acqua il viso della ragazza sull’albero.
E dovrò io, che sono tanto bella,
Andar per acqua con la concherella?
E senza starci a pensar su, gettò la conca per terra e la mandò in
cocci. Tornò a casa, e la padrona: – Brutta Saracina! Come ti permetti di
tornare a casa senz’acqua e senza brocca! – Lei prese un’altra brocca e
tornò alla fontana. Alla fontana rivide quell’immagine nell’acqua. «Ah!
sono proprio bella!», si disse.
E dovrò io, che sono tanto bella,
Andar per acqua con la concherella?
E ributtò per terra la brocca. La padrona tornò a sgridarla, lei tornò
alla fontana, ruppe ancora un’altra brocca, e la ragazza sull’albero che fin
allora era stata a guardare, non poté più trattenere una risata.
La Brutta Saracina alzò gli occhi e la vide. – Ah, voi siete? E m’avete
fatto rompere tre brocche? Però siete bella davvero! Aspettate, che vi
voglio pettinare.
La ragazza non voleva scendere dall’albero, ma la Brutta Saracina
insistette: – Lasciatevi pettinare che sarete ancor più bella.
La fece scendere, le sciolse i capelli, vide che aveva in capo uno
spillone. Prese lo spillone e glielo ficcò in un’orecchia. Alla ragazza cadde
una goccia di sangue, e poi morì. Ma la goccia di sangue, appena
toccata terra, si trasformò in una palombella, e la palombella volò via.
La Brutta Saracina s’andò ad appollaiare sull’albero. Tornò il figlio del
Re con la carrozza, e come la vide, disse: – Eri bianca come il latte e
rossa come il sangue; come mai sei diventata così nera?
E la Brutta Saracina rispose:</p>
<p>È venuto fuori il sole,
M’ha cambiata di colore.
E il figlio del Re: – Ma come mai hai cambiato voce?
E lei:</p>
<p>È venuto fuori il vento,
M’ha cambiato parlamento.
E il figlio del Re: – Ma eri così bella e ora sei così brutta!
E lei:</p>
<p>È venuta anche la brezza,
M’ha cambiato la bellezza.
Basta, lui la prese in carrozza e la portò a casa.
Da quando la Brutta Saracina s’installò a Palazzo, come sposa del
figlio del Re, la palombella tutte le mattine si posava sulla finestra della
cucina e chiedeva al cuoco:</p>
<p>O cuoco, cuoco della mala cucina,
Che fa il Re con la Brutta Saracina?
– Mangia, beve e dorme, – diceva il cuoco.
E la palombella:</p>
<p>Zuppettella a me,
Penne d’oro a te.
Il cuoco le diede un piatto di zuppetta e la palombella si diede una
scrollatina e le cadevano penne d’oro. Poi volava via.
La mattina dopo tornava:</p>
<p>O cuoco, cuoco della mala cucina,
Che fa il Re con la Brutta Saracina?
– Mangia, beve e dorme, – rispondeva il cuoco.
Zuppettella a me,
Penne d’oro a te.
Lei si mangiava la zuppettella e il <persName source="#fable107" type="innocent" subtype="caregiver">cuoco</persName> si prendeva le penne d’oro.
Dopo un po’ di tempo, il cuoco pensò di andare dal figlio del Re a
dirgli tutto. Il figlio del Re stette a sentire e disse: – Domani che tornerà
la palombella, acchiappala e portamela, che la voglio tenere con me.
La Brutta Saracina, che di nascosto aveva sentito tutto, pensò che
quella palombella non prometteva nulla di buono; e quando l’indomani
tornò a posarsi sulla finestra della cucina, la Brutta Saracina fece più
svelta del cuoco, la trafisse con uno spiedo e l’ammazzò.
La palombella morì. Ma una goccia di sangue cadde nel giardino, e
in quel punto nacque subito un albero di melograno.
Quest’albero aveva la virtù che chi stava per morire, mangiava una
delle sue melagrane e guariva. E c’era sempre una gran fila di gente che
andava a chiedere alla Brutta Saracina la carità di una melagrana.
Alla fine sull’albero ci rimase una sola melagrana, la più grossa di
tutte, e la Brutta Saracina disse: – Questa me la voglio tenere per me.
Venne una vecchia e le chiese: – Mi date quella melagrana? Ho mio
marito che sta per morire.</p>
<p>– Me ne resta solo una, e la voglio tenere per bellezza, – disse la
Brutta Saracina, ma intervenne il figlio del Re a dire: – Poverina, suo
marito muore, gliela dovete dare.
E così la vecchia tornò a casa con la melagrana. Tornò a casa e trovò
che suo marito era già morto. «Vuol dire che la melagrana la terrò per
bellezza», si disse.
Tutte le mattine, la vecchia andava alla Messa. E mentr’era alla Messa,
dalla melagrana usciva la ragazza. Accendeva il fuoco, scopava la casa,
faceva da cucina e preparava la tavola; e poi tornava dentro la
melagrana. E la vecchia rincasando trovava tutto preparato e non capiva.
Una mattina andò a confessarsi e raccontò tutto al confessore. Lui le
disse: – Sapete cosa dovete fare? Domani fate finta d’andare alla Messa e
invece nascondetevi in casa. Così vedrete chi è che vi fa da cucina.
La vecchia, la mattina dopo, fece finta di chiudere la casa, e invece si
nascose dietro la porta. La ragazza uscì dalla melagrana, e cominciò a
far le pulizie e da cucina. La vecchia rincasò e la ragazza non fece a
tempo a rientrare nella melagrana.
– Da dove vieni? – le chiese la vecchia.
E lei: – Sii benedetta, nonnina, non m’ammazzare, non m’ammazzare.
– Non t’ammazzo, ma voglio sapere da dove vieni.
– Io sto dentro alla melagrana… – e le raccontò la sua storia.
La vecchia la vestì da contadina come era vestita anche lei (perché la
ragazza era sempre nuda come mamma l’aveva fatta) e la domenica la
portò con sé a Messa. Anche il figlio del Re era a Messa e la vide. «O
Gesù! Quella mi pare la giovane che trovai alla fontana!», e il figlio del
Re appostò la vecchia per strada.
– Dimmi da dove è venuta quella giovane!
– Non m’uccidere! – piagnucolò la vecchia.
– Non aver paura. Voglio solo sapere da dove viene.
– Viene dalla melagrana che voi mi deste.
– Anche lei in una melagrana! – esclamò il figlio del Re, e chiese alla
giovane: – Come mai eravate dentro una melagrana? – e lei gli raccontò
tutto.
Lui tornò a Palazzo insieme alla ragazza, e le fece raccontare di
nuovo tutto davanti alla Brutta Saracina. – Hai sentito? – disse il figlio
del Re alla Brutta Saracina, quando la ragazza ebbe finito il suo racconto.
– Non voglio essere io a condannarti a morte. Condannati da te stessa.
E la Brutta Saracina, visto che non c’era più scampo, disse: – Fammi
fare una camicia di pece e bruciami in mezzo alla piazza.
Così fu fatto. E il figlio del Re sposò la giovane.</p>
		 </div>
		 <div xml:id="fable108">
		 <head><note>108. Giuseppe Ciufolo che se non zappava suonava lo zufolo</note></head>
		 <span><placeName>Abruzzo</placeName></span>
		<p>C’era un giovane che si chiamava <persName source="#fable108" type="protagonist" subtype="explorer">Giuseppe Ciufolo</persName>o, che quando non
zappava suonava lo zufolo. Zufolava e ballava per i campi per riposarsi
della fatica della zappa, quando a un tratto, su un ciglio, vide un morto
lungo disteso, sotto una nuvola di mosche. Si tolse lo zufolo dalle labbra,
s’avvicinò al cadavere, cacciò le mosche, e lo coprì di frasche verdi.
Tornò al posto dove aveva lasciato la zappa, e vide che la zappa s’era
messa a zappare da sé e gli aveva rivoltato la terra di mezzo campo.
Giuseppe Ciufolo da quel giorno fu lo zappatore più felice del mondo:
zappava finché non era stanco, poi tirava fuor di tasca lo zufolo, e la
zappa si metteva a zappare da sé.
Ma Giuseppe Ciufolo lavorava per un patrigno, e questo patrigno non
gli voleva bene e voleva mandarlo via di casa. Prima diceva sempre che
zappava bene ma troppo poco, ora si mise a dirgli che zappava molto ma
zappava male. Allora Giuseppe Ciufolo prese il suo zufolo e se ne andò.
Girò tutti i padroni, ma nessuno gli dava da lavorare. Finì per
trovare un <persName source="#fable108" type="helper" subtype="sage">vecchio mendicante</persName>, e chiese lavoro anche a lui, per carità, se
no moriva di fame. – Vieni con me, – gli disse il mendicante, – ci
divideremo le elemosine.
Così Giuseppe Ciufolo prese ad andare col mendicante, e cantavano:
Gesù Maria, Gesù Maria!
Una pagnotta per la via.
Ma tutti facevano l’elemosina al vecchio, e a Giuseppe Ciufolo
dicevano: – Così giovane vai chiedendo elemosina? Perché non vai a
lavorare?
– Da lavorare non ne trovo, – rispondeva Giuseppe Ciufolo.
– Lo dici tu. C’è il Re che ha tante terre incolte, e paga bene chi le
lavora.
Giuseppe Ciufolo andò alle terre del Re, e portò con sé il vecchio che
aveva sempre diviso con lui le sue elemosine. Le terre del Re non erano
mai state dissodate da nessuno; Giuseppe Ciufolo le zappò, le seminò a
grano, mondò il grano dalle cattive erbe, e poi lo mieté. E quand’era
stanco di mietere suonava lo zufolo, e quand’era stanco di suonare,
cantava:</p>
<p>Allegra falce, allegra falciglia
Perché il padrone mi vuol dar sua figlia.
La <persName source="#fable108" type="prize" subtype="lover">Reginella</persName>, sentendo cantare, s’affacciò alla finestra: vide Giuseppe
Ciufolo e se ne innamorò. Ma lei era Reginella e lui zappatore; era
impossibile che il Re acconsentisse alle nozze. Perciò decisero di fuggire
insieme.
Fuggirono in barca, di notte. Erano già al largo, quando Giuseppe
Ciufolo si ricordò del mendicante. Disse all’innamorata: – Bisogna
aspettare il vecchio: divideva con me le sue elemosine. Non posso lasciarlo
così –. E in quel momento, videro il vecchio che veniva loro dietro.
Camminava sulle acque del mare come si cammina per terra, e quando
ebbe raggiunto la barca, disse: – Eravamo intesi di dividerci tutto quello
che avremmo avuto, e io la roba mia l’ho sempre spartita con te. Ora tu
hai la figlia del Re: devi farne a metà con me, – e diede a Giuseppe
Ciufolo un coltello perché tagliasse in due la sposa.
Giuseppe Ciufolo prese il coltello con mano tremante: – Hai ragione, –
disse, – hai ragione, – e stava già per tagliare in due la sposa quando il
vecchio gli fermò la mano.
– Ferma: t’ho conosciuto per un uomo giusto. Sappi che io sono quel
morto che tu hai ricoperto di frasche verdi. Andate, e vivete sempre felici
e contenti.
Il vecchio se ne andò camminando sul mare. La barca giunse a
un’isola piena d’ogni ricchezza, con un palazzo principesco che attendeva
gli sposi.</p>
		</div>
		<div xml:id="fable109">
		 <head><note>109. La Bella Venezia</note></head>
		 <span><placeName>Abruzzo</placeName></span>
		 <p>C’era una mamma e una figlia, che tenevano una locanda nobile, dove si
fermavano il Re e i Principi di passaggio. La locandiera si chiamava la
<persName source="#fable109" type="villain" subtype="trickster">Bella Venezia</persName>, e mentre i viaggiatori sedevano a tavola attaccava discorso:
– Da che paese venite?
– Da Milano.
– E ne avete vista una più bella di me, a Milano?
– No, bella più di voi non ho visto nessuna.
Poi si facevano i conti: – Sarebbero dieci scudi, ma voi datemene
cinque, – diceva la Bella Venezia, perché a ognuno che le diceva di non
aver mai visto una più bella di lei, faceva pagare la metà.
– Da dove venite?
– Da Torino.
– E ce n’è qualcuna più bella di me, a Torino?
– No, più bella di voi non ne ho mai viste.
Poi, al momento di fare i conti: – Sarebbero sei scudi, ma voi
datemene tre.
Un giorno, la locandiera stava chiedendo come al solito a un
viaggiatore: – E l’avete mai vista, una più bella di me? – quando per la
sala passò sua figlia. E il viaggiatore rispose: – Sì che l’ho vista.
– E chi è?
– Vostra figlia, è.
Quella volta, la Bella Venezia, nel fare i conti: – Sarebbero otto scudi,
– disse, – ma voi datemene sedici.
La sera la padrona chiamò lo sguattero: – Va’ in riva al mare,
costruisci una capanna con solo una finestrella piccola piccola, e chiudici
dentro mia figlia.
Così la <persName source="#fable109" type="prize" subtype="lover">figlia</persName> della Bella Venezia stava rinchiusa notte e giorno in
quella capanna in riva al mare, sentiva il rumore delle onde ma non
poteva veder nessuno, tranne lo sguattero che ogni giorno veniva a
portarle pane e acqua. Ma pur rinchiusa là dentro, la ragazza diventava
ogni giorno più bella.
Un forestiero passando a cavallo sulla riva del mare vide quella
capannina tutta chiusa e s’avvicinò. Mise l’occhio al finestrino e vide nel
buio quel viso di fanciulla, il più bello che avesse mai visto. Un po’
impaurito, spronò il cavallo e corse via.
Alla sera, si fermò alla locanda della Bella Venezia.
– Da che paese venite? – gli chiese la locandiera.
– Da Roma.
– Avete visto mai una più bella di me?
– Sì che l’ho vista, – disse il forestiero.
– E dove?
– Chiusa in una capanna in riva al mare.
– Ecco il conto: fa dieci scudi ma da voi ne voglio trenta.
La sera, la Bella Venezia chiese allo sguattero: – Senti, mi vuoi
sposare?
Allo <persName source="#fable109" type="innocent" subtype="lover">sguattero</persName> non pareva vero di poter sposare la padrona.
– Se mi vuoi sposare, devi prendere mia figlia, portarla nel bosco e
ammazzarla. Se mi riporti i suoi occhi e una bottiglia piena del suo
sangue, io ti sposo.
Lo sguattero voleva sì sposarsi la padrona, ma d’ammazzare quella
ragazza bella e buona non se la sentiva. Allora portò la ragazza nel bosco
e l’abbandonò, e per portare gli occhi e il sangue alla Bella Venezia,
ammazzò un agnellino che è sangue innocente. E la padrona lo sposò.
La ragazza, sola nel bosco, pianse, gridò, ma nessuno la sentiva. Verso
sera vide laggiù un lumino: s’avvicinò, sentì parlare molta gente, e
piena di paura si nascose dietro un albero. Era un luogo roccioso e
deserto, e <persName source="#fable109" type="helper" subtype="caregiver">dodici ladroni</persName> s’erano fermati davanti a una pietra bianca. Uno
di loro disse: – Apriti, deserto! – e la pietra bianca s’aperse come un uscio
e dentro c’era illuminato come un gran palazzo. I dodici ladroni
entrarono e l’ultimo disse: – Chiuditi, deserto! – e la pietra si richiuse alle
sue spalle. La ragazza nascosta dietro l’albero stette ad aspettare. Dopo un
po’ una voce di dentro disse: – Apriti, deserto! – La porta s’aperse, e i
dodici ladroni uscirono in fila, fino all’ultimo che disse: – Chiuditi,
deserto!</p>
<p>Quando i ladroni si furono allontanati, la ragazza andò alla pietra
bianca e disse: – Apriti, deserto! – e le si aprì la porta illuminata. Entrò
e disse: – Chiuditi, deserto!
Dentro c’era una tavola apparecchiata per dodici, con dodici piatti,
dodici pani e dodici bottiglie di vino. E in cucina c’era uno spiedo con
dodici polli da arrostire. La ragazza fece pulizia dappertutto, rifece i
dodici letti, fece arrostire i dodici polli. E siccome aveva fame mangiò
un’ala ad ogni pollo, rosicchiò un cantuccio d’ogni pane, e bevve un dito
di vino da ogni bottiglia. Quando sentì che tornavano i ladroni, si
nascose sotto un letto. I dodici banditi, a trovar tutto pulito, i letti rifatti,
i polli arrostiti, non sapevano cosa pensare. Poi videro che a ogni pollo
mancava un’ala, a ogni pane un cantuccio, a ogni bottiglia un dito di
vino, e dissero: – Qui dev’essere entrato qualcuno –. E decisero che
l’indomani uno di loro sarebbe rimasto a far la guardia.
Restò il più piccolo dei ladroni, ma si mise a far la guardia fuori, e
intanto la ragazza uscì di sotto al letto, rassettò tutto, mangiò le dodici
ali di pollo, i dodici cantucci di pane e bevve le dodici dita di vino.
– Non sei buono a niente! – disse il capo quando tornando vide che
la casa era stata di nuovo visitata, e mise di guardia un altro. Ma anche
questo rimase fuor dalla porta, mentre la ragazza era dentro, e così,
dandosi dello stupido ogni volta, tutti i ladroni provarono a far la
guardia per undici giorni di seguito, e non scoprirono la ragazza.
Il dodicesimo giorno, volle montar di guardia il capo; e invece di
starsene fuori, rimase dentro, e vide la ragazza uscir di sotto al letto.
L’agguantò per un braccio: – Non aver paura, – le disse, – giacché ci sei,
stacci. Ti tratteremo come una sorellina.
Così la ragazza restò coi ladroni e faceva loro tutti i servizi, e loro le
portavano ogni sera gioielli, monete d’oro, anelli e orecchini.
Il più piccolo dei ladroni amava vestirsi da gran signore per fare le
sue rapine, e fermarsi alle meglio locande. Così una sera andò a
mangiare dalla Bella Venezia.
– Da dove venite? – gli chiese la locandiera.
– Dal fondo del bosco, – disse il ladrone.
– E avete mai visto una più bella di me?
– Sì che l’ho vista, – disse il ladrone.
– E chi è?
– È una ragazza che abbiamo con noi.
Così la Bella Venezia capì che sua figlia era ancora viva.
Alla locanda veniva ogni giorno a chieder l’elemosina una vecchia, e
questa vecchia era una strega. La Bella Venezia le promise metà delle sue
ricchezze se riusciva a trovare sua figlia e ad ammazzarla.
Un giorno la ragazza, mentre i ladroni erano via, stava cantando alla
finestra, quando passò una vecchia che disse: – Vendo spille! Vendo
spille! Bella ragazza, mi fai salire? Ti faccio vedere uno spillone per il
capo che è una meraviglia.</p>
<p>La fece salire, e la vecchia, con l’aria di mostrarle come le stava bene
uno spillone nei capelli, glielo ficcò nel cranio. La ragazza morì.
Quando tornarono i ladroni e la trovarono morta, scoppiarono tutti in
lagrime, pur col cuore peloso che avevano. Scelsero un grande albero dal
tronco cavo e la seppellirono nel tronco.
Il <persName source="#fable109" type="explorer" subtype="lover">figlio del Re</persName> andava a caccia. Sentì i cani abbaiare, li raggiunse;
erano tutti a raspare con le zampe sul tronco di un albero. Il figlio del
Re ci guardò dentro e trovò una bellissima ragazza morta.
– Se tu fossi viva, ti sposerei, – le disse il figlio del Re, – ma anche
morta non posso staccarmi da te –. Suonò il corno, radunò i suoi
cacciatori, e la fece portare a palazzo reale. La fece chiudere in una
stanza, senza che la Regina sua madre ne sapesse nulla, e passava la
giornata in quella stanza, a contemplare la bella morta.
La madre, insospettita, entrò nella stanza all’improvviso. – Ah! È per
questo che non volevi uscire! Ma è morta! Che te ne fai?
– Morta o non morta, non so vivere lontano da lei!
– Almeno falla pettinare! – disse la Regina, e fece chiamare il Real
Parrucchiere. Il Real Parrucchiere cominciò a pettinarla, e gli si ruppe il
pettine. Prese un altro pettine e gli si ruppe anche quello. Così, uno
dopo l’altro, ruppe sette pettini. – Ma cos’ha in testa questa ragazza? –
chiese il Real Parrucchiere. – Voglio guardarci –. E toccò una capocchia
di spillone. Tirò piano piano, e man mano che tirava lo spillone, la
giovane ripigliava i colori, e aperse gli occhi, sospirò, respirò, disse: – Oh!
– e s’alzò in piedi.
Si fecero le nozze. Tavolate anche per le vie. Chi voleva mangiare
mangiò e chi non voleva non mangiò.
Ah Signore!
Una gallina a ogni peccatore!
A me che sono peccatoraccio,
Una gallina e un gallinaccio!</p>
		 </div>
		 <div xml:id="fable110">
		 <head><note>Abruzzo. Il tignoso</note></head>
		 <span><placeName>Roma</placeName></span>
		 <p>Un <persName source="#fable110" type="dispatcher" subtype="sovereign">Re</persName> non aveva figli e n’era triste. In preda a questa tristezza,
cavalcava per un bosco quando incontrò un <persName source="#fable110" type="villain" subtype="monster">signore su un cavallo </persName>bianco.
– Perché tanta tristezza, Maestà? – chiese il cavaliere.
– Non ho figli, – disse il Re, – e il mio Regno si perderà.
– Se volete avere un figlio, – disse il cavaliere, – firmate con me un
contratto: che quando questo figlio avrà quindici anni, voi verrete qui nel
bosco con lui e me lo darete.
– Pur d’averlo, – disse il Re, – firmerei qualsiasi patto, – e così il
patto fu firmato, e il <persName source="#fable110" type="protagonist" subtype="rebel">figlio</persName> nacque.
Era un bambino coi capelli d’oro e una croce d’oro in petto. Crebbe di
giorno in giorno, sia in statura sia in sapienza. Prima dei quindici anni
aveva già finito tutti gli studi, ed era esperto nell’arte delle armi. Quando
mancavano tre giorni al compiersi dei quindici anni, il Re si rinchiuse
nelle sue stanze e prese a piangere. La Regina non sapeva darsi ragione
di quel pianto, finché il Re non le raccontò del contratto che stava per
scadere, e allora pianse anch’essa senza potersi più frenare. Il figlio
vedeva i genitori in lagrime, senza capire, e il padre disse: – Figliolo, ora
ti porterò nel bosco, e ti consegnerò al tuo padrino, che ha sancito con
un patto la tua nascita.
Così padre e figlio taciturni cavalcarono nel bosco. S’udì un altro
scalpiccio di zoccoli; era il signore sul suo bianco cavallo. Il giovane passò
al suo fianco, e, senza dir parola, il padre piangendo si voltò e tornò
indietro. Il giovane continuò a cavalcare a fianco del signore sconosciuto,
per luoghi del bosco mai prima percorsi. Finché non giunsero a un
immenso palazzo, e il signore disse: – Figlioccio, qui dentro abiterai e
sarai padrone. Tre cose sole ti proibisco: d’aprire questa finestrella,
d’aprire quest’armadio, e di scendere nelle scuderie.
Il padrino a mezzanotte usciva sul suo cavallo bianco, e non tornava
che all’alba. Il figlioccio dopo tre notti, quando restò solo, fu preso dalla
curiosità d’aprire la finestrella proibita. L’aperse: fuori della finestra c’era
fuoco e fiamme, perché era la finestra dell’Inferno. Il giovane guardò
nell’Inferno per vedere se trovava qualcuno che conoscesse: e riconobbe la
sua <persName source="#fable110" type="helper" subtype="caregiver">nonna</persName>. Anche la nonna lo riconobbe e gli gridò di là in fondo: –
Nipote, nipote mio! Chi t’ha portato qua?
E il giovane rispose: – Il mio padrino!
– No, nipote mio, – disse la nonna, – quello non è il tuo padrino: è il
Demonio. Scappa, nipote. Devi aprire l’armadio, prendere con te un
setaccio, un sapone, un pettine. Poi scendi nelle scuderie e ritroverai il
tuo cavallo. Fuggi, e quando il Demonio t’inseguirà, tu getta quei tre
oggetti. Passerai il fiume Giordano, e allora non potrà più raggiungerti.
Dopo un minuto, già il giovane fuggiva sul suo cavallo chiamato
Rafanello. Quando il padrino tornò e non trovò né lui né il cavallo, né
gli oggetti nell’armadio, se la prese con le anime dannate e fece un
inferno nell’Inferno. Poi cominciò l’inseguimento del fuggiasco. Il cavallo
bianco del padrino correva cento volte più veloce di Rafanello, e
l’avrebbe certo raggiunto, ma il figlioccio buttò a terra il pettine e il
pettine si trasformò in un bosco così fitto che il padrino dovette penare
un bel pezzo per districarsi. Quando si fu districato e riprese
l’inseguimento, il figlioccio si lasciò quasi raggiungere e poi buttò il
setaccio: il setaccio si trasformò in una palude, da cui il padrino non
riuscì a tirarsi fuori che a stento, dopo molto sguazzare. L’aveva quasi
raggiunto per la terza volta, quando il figlioccio buttò il sapone: e il
sapone si trasformò in una montagna scivolosa, che da ogni parte il
cavallo bianco puntasse gli zoccoli, erano più i passi che faceva indietro
di quelli che faceva avanti. Intanto, il figlioccio era giunto sulla riva del
fiume Giordano, e spronò Rafanello a buttarsi giù nella corrente.
Rafanello a nuoto lo trasportò all’altra riva, e intanto il padrino che
aveva valicato la montagna, non potendolo raggiungere perché era già
nelle acque del Giordano, si sfogava facendo scoppiare tuoni, fulmini,
vento, pioggia e grandine. Ma già il giovane risaliva sull’altra riva e
cavalcava verso la nobile città di Portogallo.</p>
<p>A Portogallo, per non farsi riconoscere, il giovane pensò di nascondere
i suoi capelli d’oro, e comprò da un macellaio una vescica di bue. Se la
mise in testa, e così sembrava che fosse tignoso. Legò Rafanello in un
prato, e nessuno poteva avvicinarsi a rubarlo, perché il cavallo, essendo
stato nelle scuderie del Demonio, aveva imparato a mangiare i cristiani.
Con la vescica in testa, il giovane passeggiava davanti al palazzo del
Re. Lo vide il giardiniere e, saputo che cercava lavoro, lo prese per
garzone. La moglie del giardiniere, quando il marito lo condusse a casa,
cominciò a litigare perché non voleva in casa un tignoso. Il marito, per
farla contenta, lo mandò a stare in una capanna di legno lì vicino, e gli
disse che non doveva più mettere piede in casa sua.
La notte, il giovane uscì zitto zitto dalla capanna e andò a slegare
Rafanello. Si rivestì d’un abito rosso da Re, si tolse la vescica dal capo e
la sua capigliatura d’oro splendette sotto la luna. A cavallo di Rafanello,
si mise a fare gli esercizi per il giardino reale, saltando le siepi e le
vasche, e faceva prove di destrezza come quella di gettare per aria tre
anelli risplendenti che portava al dito medio, all’anulare e all’indice, dono
di sua madre, e riprenderli sulla punta della spada.
Intanto, <persName source="#fable110" type="prize" subtype="lover">la figlia del Re</persName> di Portogallo stava affacciata alla finestra a
guardare il giardino sotto la luna; e vide questo giovane cavaliere coi
capelli d’oro, vestito di rosso, fare tutti quegli esercizi. «Chi può essere?
Come è potuto entrare nel giardino? – si disse. – Voglio guardare da che
parte esce.» Così lo vide, prima dell’alba, uscire da un cancello, che
dava sul prato dove teneva legato il cavallo. Stette ancora in attesa, ma
dopo poco vide entrare dallo stesso cancello il tignoso, garzone del
giardiniere, e chiuse la finestra per non essere veduta.
La notte dopo si mise alla finestra ad aspettare. E vide il tignoso che
usciva dalla capanna e dal cancello, e dopo poco entrò il cavaliere dai
capelli d’oro, tutto vestito di bianco stavolta, che riprese a fare i suoi
esercizi. Prima dell’alba uscì, e dopo poco ritornò il tignoso. La Reginella
cominciò a sospettare che il tignoso avesse qualcosa a che fare col
cavaliere.
La terza notte, successero tutte le stesse cose; solo che il cavaliere era
vestito di nero. La Reginella si disse: «Il tignoso e il cavaliere sono la
stessa persona».
L’indomani ella scese in giardino e disse al tignoso che le portasse dei
fiori. Il tignoso fece tre mazzolini: uno più grande, uno così così e uno
più piccolo; li mise in un cestino e glieli portò. Il mazzolino più grande
era infilato nell’anello del dito medio, il mazzolino così così era infilato
nell’anello dell’anulare, e il mazzolino piccolo nell’anello del mignolo. La
Reginella riconobbe gli anelli e gli restituì il cestino pieno di doppie
d’oro.
Il tignoso riportò il cestino al giardiniere con le doppie e tutto. Il
giardiniere cominciò a litigare con la moglie. – Vedi? – le diceva. – Tu
non vuoi che metta piede in casa nostra e la Reginella lo chiama nelle
sue stanze e gli riempie il cestino di doppie d’oro!
L’indomani, la Reginella volle che il tignoso le portasse degli aranci. Il
tignoso gliene portò tre: uno maturo, uno così così e uno acerbo e la
Reginella li mise in tavola. Il Re disse: – Perché portate in tavola gli
aranci acerbi?
– Li ha portati il tignoso, – disse la Reginella.
– Sentiamo questo tignoso, fatelo salire, – disse il Re, e, quando il
tignoso fu condotto al suo cospetto, gli chiese perché aveva colto quei tre
aranci a quel modo.
Rispose il tignoso: – Maestà, voi avete tre figlie, una è da sposare,
l’altra così così, e l’ultima può aspettare ancora.
– È giusto, – disse il Re e proclamò un bando:
Tutti coloro che pretendono la mano della mia figlia maggiore passino
in rivista e chi avrà da lei il suo fazzoletto sarà il prescelto.
Ci fu una gran parata sotto le finestre reali. Prima passarono tutti i
figli di famiglie regnanti, poi tutti i baroni, poi tutti i cavalieri, poi
l’artiglieria e poi i fanti. Ultimo degli ultimi, veniva il tignoso. E la
Reginella diede il fazzoletto a lui.
Quando seppe che la figlia aveva scelto il tignoso, il Re la cacciò di
casa. Lei se ne andò a stare nella capanna del tignoso. Il tignoso le
cedette il suo letto e lui s’accomodò in un giaciglio accanto al fuoco,
perché – disse – un tignoso non può avvicinarsi alla figlia del Re.
«Allora, è un tignoso davvero, – pensò la Reginella. – Mamma mia,
cos’ho fatto!» Ed era già pentita.</p>
<p>Venne una guerra fra il Re di Portogallo e il Re di Spagna e tutti
andarono a combattere. Dissero al tignoso: – Tutti vanno alla guerra e tu
che ti sei preso la figlia del Re non ci vai? – E avevano già combinato di
dargli un cavallo zoppo per farlo morire in battaglia. Il tignoso prese il
cavallo zoppo, andò al prato dov’era legato Rafanello, si vestì tutto di
rosso, mise una corazza che gli aveva regalato suo padre, e a cavallo di
Rafanello andò alla guerra. Il Re di Portogallo si trovava attorniato da
nemici: arrivò il cavaliere vestito di rosso, disperse i nemici e gli salvò la
vita. In campo, nessun nemico gli si poteva avvicinare: menava fendenti
a dritta e a manca e il suo cavallo metteva paura a ogni altra bestia.
Così, quel giorno la battaglia fu vinta.
La figlia del Re andava ogni sera a palazzo a sentire le nuove della
guerra. E le raccontarono di quel cavaliere vestito di rosso, con i capelli
tutti d’oro, che aveva salvato la vita al Re e fatto vincere la battaglia. Lei
pensò: «È il mio cavaliere, quello che vedevo la notte in giardino! E io
sono andata a prendermi il tignoso!» Tornò tristemente alla sua capanna
e trovò il tignoso addormentato accanto al fuoco, tutto rincantucciato nel
suo vecchio mantello. La Reginella non poté trattenere le lagrime.
All’alba, il tignoso s’alzò, prese il cavallo zoppo e andò alla guerra. Ma
prima, come al solito, passò dal prato a cambiare il cavallo zoppo con
Rafanello e i suoi stracci con un vestito bianco e con la corazza e a
togliersi la vescica di bue dai suoi capelli d’oro. Anche quel giorno, la
battaglia fu vinta per l’intervento del cavaliere vestito di bianco.
La figlia del Re, sentendo la sera queste nuove notizie, e ritrovando il
tignoso a dormire accanto al fuoco, si disperava sempre più della sua
mala sorte.
Il terzo giorno, il cavaliere coi capelli d’oro si presentò in campo
vestito tutto di nero. Stavolta c’era in campo il Re di Spagna in persona
coi suoi sette figli maschi. E il cavaliere coi capelli d’oro si mise solo
contro tutti e sette. Ne ammazzò uno, ne ammazzò due, alla fine restò
vincitore su tutti, ma il settimo prima di morire lo ferì con la spada al
braccio destro. Alla fine della battaglia il Re di Portogallo voleva che
fosse medicato, ma già il cavaliere era scomparso, come le altre sere.
La figlia del Re quando seppe che il cavaliere coi capelli d’oro era
stato ferito ne provò un gran dolore, perché era sempre innamorata di
quello sconosciuto. E tornò a casa più amareggiata che mai contro il
tignoso, e si mise a guardarlo con disprezzo, mentre stava rannicchiato
accanto al fuoco. Così guardandolo, s’accorse che il mantello sbottonato
lasciava intravedere un braccio fasciato, che sotto il mantello c’era un
prezioso vestito di velluto nero, e che lì sotto alla vescica di bue
spuntava una ciocca di capelli d’oro.
Il giovane, ferito, non s’era potuto cambiare come le altre sere e s’era
buttato là, mezzo morto dalla fatica.
La figlia del Re soffocò un grido di sorpresa e gioia e apprensione
insieme, e, silenziosa per non risvegliarlo, uscì dalla capanna e corse da
suo padre: – Venite a vedere chi ha vinto le battaglie per voi! Venite a
vedere!
Il Re con dietro tutta la Corte si recò alla capanna di legno. – Sì, è
lui! – disse il Re riconoscendo nel finto tignoso il cavaliere. Lo
svegliarono e volevano portarlo in trionfo, ma la figlia del Re aveva
chiamato il cerusico a medicargli la ferita. Il Re voleva celebrare all’istante
le nozze, ma il giovane disse: – Prima devo andarlo a dire a mio padre e
a mia madre perché anch’io sono figlio di Re.
Il padre e la madre vennero e ritrovarono il figlio che credevano
morto, e tutti si sedettero insieme al banchetto di nozze.</p>
		 </div>
		 <div xml:id="fable111">
		 <head><note>111. Il Re selvatico</note></head>
		 <span><placeName>Abruzzo</placeName></span>
		 <p>Un <persName source="#fable111" type="villain" subtype="sovereign">Re</persName> aveva tre figlie: due né belle né brutte, e la <persName source="#fable111" type="protagonist" subtype="innocent">minore</persName> bella davvero.
Quando veniva qualcuno a chiedere la mano della maggiore
s’innamorava della minore: così non se ne sposava nessuna. Le due più
grandi fecero una congiura contro la più piccola; dissero al padre che
avevano fatto un sogno tutt’e due: che la loro sorella sarebbe scappata di
casa con un soldato semplice. Il Re cominciò a temere che quel sogno
fosse una profezia, e che la figlia minore finisse per portare il disonore
alla sua casa. Chiamò <persName source="#fable111" type="helper" subtype="trickster">un generale</persName> e gli ordinò di portare la ragazza a
passeggio nel bosco del Re selvatico e poi d’ucciderla con un colpo di
spada.
Così passeggiarono per il bosco del Re selvatico, la ragazza e il
generale. – Be’, – disse a un certo punto la ragazza, – ora torniamo a
casa.
Il generale disse: – No, Altezza, mi dispiace, ho l’ordine di
ammazzarvi qui.
– E perché mi volete ammazzare, a me innocente?
– Ordine del Re, – disse il generale, e sguainò la spada. Ma vedendosi
davanti quella povera ragazza spaurita, gli venne pietà e le portò via la
veste per bagnarla del sangue di un agnello e riportarla al Re come
prova.
La ragazza restò sola a piangere nel bosco, piena di paura del Re
selvatico, che viveva in quel bosco e mangiava tutti quelli che trovava.
Quando ebbe pianto per un po’, s’asciugò gli occhi e si addormentò nel
cavo di un albero.
Al mattino, il vecchio <persName source="#fable111" type="helper" subtype="sovereign">Re selvatico</persName>, andando a caccia, inseguiva un
cervo ferito. E invece di trovare il cervo, trovò la giovinetta
addormentata. Vista la sua bellezza, la svegliò: – Vuoi venire con me?
Non aver paura, – le disse. La ragazza acconsentì e seguì il Re
selvatico alla sua casa in mezzo al bosco, dov’egli viveva triste e tutto
solo, cacciando e senza veder anima viva. La ragazza prese a fargli le
faccende di casa e il vecchio selvatico s’affezionò a lei come a una figlia.
La mattina, appena alzata, ella si faceva le trecce alla finestra, e sul
davanzale veniva a posarsi un pappagallo e le diceva:</p>
<p>Invano le trecce belle ti fai,
Dal Re selvatico mangiata sarai.</p>
<p>A sentire queste parole la ragazza si mise a piangere. Il Re selvatico
tornando dalla caccia, la vide triste e le chiese: – Che hai? – E la ragazza
gli disse di quel che le aveva detto il pappagallo.
– Sai cosa devi rispondergli? – disse il Re selvatico:</p>
<p>Pappagallo pappagallo,
Delle tue penne ho da fare un ventaglio,
Della tua carne ho da fare un boccone,
Sarò la sposa del tuo padrone.</p>
<p>Quando l’indomani ella disse queste parole, il pappagallo per il
dispetto si scosse tanto nelle sue penne che volò via mezzo spennato. Il
pappagallo apparteneva a un <persName source="#fable111" type="lover" subtype="sovereign">Re</persName> di quei dintorni, che vedendolo tornare
spennacchiato, domandò ai servitori: – Chi è che mi sta spennando il
pappagallo?
I servitori risposero: – Ogni mattina vola verso la casa del Re selvatico,
e torna così spiumato.
Quel Re disse: – Domattina gli terrò dietro, così vedrò cosa succede.
Difatti, la mattina dopo, cavalcando per il bosco, seguì il volo del
pappagallo e arrivò sotto alla finestra dove una ragazza bella come mai
ne aveva viste si stava pettinando. Il pappagallo si posò sul davanzale e
cantò:</p>
<p>Invano le trecce belle ti fai,
Dal Re selvatico mangiata sarai.
E la ragazza gli rispondeva:</p>
<p>Pappagallo pappagallo,
Delle tue penne ho da fare un ventaglio,
Della tua carne ho da fare un boccone,
Sarò la sposa del tuo padrone.</p>
<p>E il pappagallo si scuoteva via tutte le penne.
Allora quel Re si presentò al Re selvatico e gli chiese la ragazza in
sposa. Il Re selvatico gliela concesse volentieri, sebbene fosse addolorato di
non averla più con sé. Lei lo ringraziò e gli disse addio, e lo lasciò là
solo in mezzo al bosco.
Al banchetto di nozze venne anche il Re padre della sposa, e chiese
perdono alla figlia del male che le aveva fatto per istigazione delle cattive
sorelle.
E il pappagallo? Volò via e non se ne seppe più nulla.</p>
		 </div>
		 <div xml:id="fable112">
            <head><note>112. Mandorlinfiore</note></head>
            <span><placeName>Abruzzo</placeName></span>
         <p>C’era una moglie e un marito, e stava per nascergli un bambino. Il padre
andò alla porta, a vedere chi passava per via, perché il primo che
sarebbe passato, così sarebbe diventato il figlio.
Passarono delle donne cattive, e il padre gridò alla moglie: – Non
farlo nascere ora, non farlo nascere ora!
Passarono dei ladri e il padre ancora gridò: – Non farlo nascere ora!
Non farlo nascere ora!
Poi passò il <persName source="#fable112" type="villain" subtype="sovereign">Re</persName> e in quel momento nacque il bambino; ed era un
maschio. Allora padre, madre, nonna e zie si misero a gridare: – È nato
il Re, è nato il Re!
Il Re udì e volle entrare in casa. Domandò, e gli spiegarono ogni
cosa. Allora il Re disse che il bambino voleva prenderselo con sé e
allevarlo lui. Il padre e la madre lo benedissero e glielo diedero.
Per strada il Re ci ripensò. «Perché devo allevare uno che non
s’augurerà altro che la mia morte?» Trasse un coltello, lo piantò in gola
al bambino e lo lasciò in mezzo a un campo di mandorli in fiore.
Il giorno dopo, passarono di là due <persName source="#fable112" type="helper" subtype="caregiver">mercanti</persName>. Trovarono il bambino
ancora vivo, gli fasciarono la ferita e uno d’essi lo portò a casa a sua
moglie. Erano marito e moglie ricchi e senza figli e presero a volergli
molto bene. Lo chiamarono <persName source="#fable112" type="protagonist" subtype="explorer">Mandorlinfiore</persName>.
Mandorlinfiore crebbe bello e svelto. Quando, inaspettatamente, al
mercante nacque un figlio suo. Un giorno, questo figlio era già un
ragazzetto, giocando con Mandorlinfiore prese a litigare e gli diede del
bastardo. Mandorlinfiore andò a lagnarsene con la madre, e così apprese
la verità sul suo ritrovamento. Allora volle andarsene da casa e inutili
furono le insistenze del mercante e della moglie. Cammina cammina,
arrivò alla città del Re che l’aveva ferito e abbandonato. Il Re, senza
riconoscerlo, vedendo un giovane così istruito, lo pigliò per segretario.
Il Re aveva una figlia bella come il sole, chiamata <persName source="#fable112" type="prize" subtype="lover">Belfiore</persName>, e il
giovane se ne innamorò. Quando il padre s’accorse che la figlia faceva
all’amore con il segretario, siccome gli seccava di restar senza segretario,
preferì mandare la figlia ospite da un altro Re suo fratello.</p>
<p>Mandorlinfiore per il dispiacere s’ammalò, e il Re andando a visitarlo a
letto, vide la cicatrice che egli aveva al collo. Si ricordò del bambino che
egli aveva accoltellato, e domandò al segretario dove fosse nato. – Sono
stato trovato in un campo di mandorli in fiore, – disse il giovane.
Allora il Re pensò di farlo morire. Gli disse che doveva portare una
lettera a quell’altro Re suo fratello, e Mandorlinfiore partì. La lettera
diceva che il giovane doveva essere subito impiccato. Ma Belfiore,
avvertita dell’arrivo dell’innamorato, lo aspettava, e lo fece entrare di
nascosto da una porticina segreta. Quando furono soli, Belfiore voleva
leggere la lettera che il padre mandava allo zio, ma Mandorlinfiore non
volle perché aveva promesso di darla in mano al destinatario. Ma
quando il giovane s’addormentò, Belfiore gli prese la lettera e la lesse.
Così scoperse l’agguato teso dal padre, e insieme cercarono il modo di
farsene beffa. Sostituirono la lettera con un’altra in cui si diceva che il
giovane doveva essere sposato immediatamente a Belfiore, e
Mandorlinfiore tornò fuori per la porticina segreta, andò a comprarsi abiti
principeschi e una carrozza dorata e così ritornò a portare la lettera. Lo
zio chiamò la nipote, e le disse che per ordine di suo padre doveva darle
marito; e Belfiore fece finta di cascare dalle nuvole. Si fecero le nozze; e
quando il Re lo seppe, gli prese tanta rabbia che morì.</p>

         </div>
		 <div xml:id="fable113">
            <head><note>113. Le tre Regine cieche</note></head>
            <span><placeName>Abruzzo</placeName></span>
        <p>C’erano <persName source="#fable113" type="dispatcher" subtype="sovereign">tre figli di Re</persName>, ma il Re era morto e la Regina pure. Era la <persName source="#fable113" type="villain" subtype="trickster">balia</persName>
che faceva andar avanti la casa. I tre figli di Re volevano prender moglie
e avevano tre ritratti di tre che gli piacevano.
Dissero agli ambasciatori: – Girate il mondo. Se trovate tre che
somigliano ai ritratti, portatele qua che le sposiamo –. Gli ambasciatori
girarono il mondo senza trovar niente. Finalmente videro le <persName source="#fable113" type="helper" subtype="caregiver">tre figlie</persName> di
un pescatore, che solo loro somigliavano ai ritratti. Le fecero vestire da
regine e presentare ai tre figli di Re. Si piacquero e andarono a nozze.
Scoppiò una guerra. I tre figli di Re partirono e lasciarono la balia a
capo della casa. Ma la balia, con quelle tre regine per casa, non poteva
più fare e disfare come prima. Così disse a un <persName source="#fable113" type="helper" subtype="caregiver">ministro</persName> d’ammazzarle, e
per contrassegno portarle le tre paia di occhi. Il ministro disse alle
Regine: – Oggi fa bel tempo davvero, andiamo a spasso –. Si misero in
carrozza e la carrozza non si fermò se non appiedi a una montagna.
Scesero le tre Regine e poi il ministro. Il ministro cavò fuori una spada, e
sospirando disse: – Ho l’onore di dirvi che vi uccido, e riporterò le tre
paia d’occhi alla balia –. Le tre Regine risposero: – No, guardi, non ci
uccida: piuttosto ci lasci qui in questa montagna. Per gli occhi, adesso
glieli diamo noi.
Si cavarono gli occhi e li consegnarono al ministro, che piangeva.
Quando i tre figli di Re tornarono e chiesero delle tre Regine, la balia
disse che erano morte per disgrazia. I tre vedovi giurarono di non
prendere più moglie.</p>
<p>Le tre Regine cieche dentro una spelonca, mangiavano erbe e radici.
Aspettavano tutte e tre d’essere madri e una notte, tutte e tre insieme,
diedero alla luce ognuna un bel bambino maschio. Erbe e radici era il
loro cibo ed erbe e radici quello dei bambini. Quando non ci furono più
erbe né radici, per non morir di fame tirarono a sorte: a chi toccava, il
suo bambino lo mangiavano. Toccò alla maggiore e il suo bambino fu
mangiato. Poi toccò al <persName source="#fable113" type="protagonist" subtype="explorer">bambino</persName> della seconda sorella. La sorella minore
visto che ormai toccava a lei, se lo prese in braccio e scappò via a
tentoni.
Trovò un’altra grotta, e un posto con molte erbe. Così il bambino si
fece grande, andava a caccia con uno schioppo di canna e portava alla
mamma da mangiare. Poi ritrovò le altre due cieche e le riportò dalla
mamma nella grotta.
Un giorno un <persName source="#fable113" type="helper" subtype="sovereign">figlio di Re</persName> che era suo padre andando a caccia lo
incontrò in un bosco. Disse il figlio del Re: – Vieni con me.
E il ragazzo: – Vado a dirlo alla mamma –. La mamma disse di sì e
il ragazzo andò.
La balia quando lo vide gli fece un po’ di feste ma dentro di sé
arricciò il naso. Il ragazzo nelle armi era il più bravo e coraggioso del
Regno. La balia pensò di fargli proporre qualche prova perché non
tornasse più. C’era stata molto tempo prima una parente, Reginella,
rubata dalle fate. Disse la balia ai tre figli di Re: – Potrebbe andare
questo giovane a ritrovare la parente –. E i tre figli di Re
gliel’ordinarono.
Il giovane andò prima alla grotta dalle cieche a consigliarsi; poi si
mise in via. In un deserto c’era un palazzo bianco e nero. S’avvicinò: e
una voce lamentosa lo chiamava: – Vedi io dove sto? Vedi? E voltati! – Il
giovane rispose: – No. Se mi volto, mi trasformo in un albero, – ed entrò
nel palazzo bianco e nero. In una sala c’erano tre candele gialle accese. Il
giovane le spense con un soffio: cessò l’incantesimo e d’un tratto si
ritrovò nel palazzo dei tre figli di Re, con la bellissima Reginella parente,
con la madre e con le zie che avevano ritrovato gli occhi. Il giovane
sposò la Reginella. A tavola ognuno raccontava una storia. Le tre Regine
raccontarono la loro e la balia tremava, tremava tanto che per scaldarla
le fecero una camicia di pece e la arrostirono.</p>

</div>
        <div xml:id="fable114">
            <head><note>114. Gobba, zoppa e collotorto</note></head>
            <span><placeName>Abruzzo</placeName></span>
        <p>C’era un <persName source="#fable114" type="villain" subtype="sovereign">Re</persName> che faceva quattro passi. Guardava la gente, le rondini, le
case, ed era contento. Passò una <persName source="#fable114" type="helper" subtype="magician">vecchietta</persName>, che andava per i fatti suoi,
una vecchietta proprio a modo, solo che zoppicava un poco da una
gamba, ed era anche un po’ gobba, e in più aveva il collo torto. Il Re la
guardò e disse: – Gobba, zoppa e collotorto! Ah, ah, ah! – e le scoppiò a
ridere in faccia.
Quella vecchietta era una fata. Fissò il Re negli occhi e disse: – Ridi,
ridi, ne riparleremo domani.
E il Re scoppiò in un’altra risata: – Ah, ah, ah!
Questo Re aveva <persName source="#fable114" type="prize" subtype="innocent">tre figlie</persName>, tre belle ragazze. L’indomani le chiamò per
andare a spasso insieme. Si presentò la figlia maggiore. E aveva la gobba.
– La gobba? – disse il Re. – E come t’è venuta?
– Ma, – disse la figlia, – la cameriera non m’ha rifatto bene il letto,
così stanotte m’è venuto tanto di gobba.
Il Re cominciò a passeggiare su e giù per la sala; si sentiva nervoso.
Fece chiamare la seconda figlia, e questa si presentò col collo torto. –
Cos’è questa storia? – disse il Re, – che c’entra adesso il collo torto?
– Sai, – rispose la seconda figlia, – la cameriera pettinandomi m’ha
tirato un capello… E io sono rimasta così col collo torto.
– E questa? – fece il Re vedendo la terza figlia che s’avanzava
zoppicando, – e questa perché zoppica, adesso?
– Ero andata in giardino, – disse la terza figlia, – e la cameriera ha
colto un fior di gelsomino e me l’ha tirato. M’è cascato su un piede e
son rimasta zoppa.
– Ma chi è questa cameriera! – gridò il Re. – Che venga in mia
presenza!
Fu chiamata la cameriera: venne davanti al Re afferrata e trascinata
dalle guardie, perché – diceva – si vergognava di farsi vedere: era gobba,
zoppa e torta nel collo. Era la vecchietta del giorno prima! Il Re la
riconobbe subito, e gridò:
– Fatele una camicia di pece!
La vecchietta si fece piccina, piccina, la sua testa diventò aguzza come
un chiodo. C’era un buchino nel muro e la vecchietta ci si ficcò dentro,
passò dall’altra parte e sparì, lasciando lì solo la gobba, il collo torto e
il piede zoppo.</p>

        </div> 
		<div xml:id="fable115">
            <head><note>115. Occhio-in-fronte</note></head>
            <span><placeName>Abruzzo</placeName></span>
        <p>C’erano due frati che andavano in questua. Per le montagne gli si fece
scuro. Da una caverna usciva un po’ di luce.
– Padrone di casa, – chiamarono, – ci date ricetto per stanotte?
– Entrate, – disse una voce, e fece rimbombare la montagna.
I frati entrarono: vicino al fuoco c’era un <persName source="#fable115" type="villain" subtype="monster">gigante</persName> con un occhio in
fronte, che disse: – Favorite, qua non ci manca niente.
Spostò un macigno che non sarebbero bastate cento persone e chiuse la
porta alle spalle dei frati, tutti tremanti.
– Io ho cento pecore, – disse Occhio-in-fronte, – ma l’anno è lungo e
devo risparmiare. Dunque, chi mi devo mangiare per primo? <persName source="#fable115" type="protagonist" subtype="trickster">Fratino</persName> o
Fratone? Tirate a sorte.
I due frati buttarono le dita per tirare a sorte: e toccò a Fratone.
Occhio-in-fronte lo infilò allo spiedo e lo mise a rosolare sulla brace; e
girando lo spiedo, cantarellava: – Stasera Fratò, domani Fratì, stasera
Fratò, domani Fratì!
Fratino si tormentava tra il dolore per la fine del compagno e il
pensiero di come scampare lui alla stessa sorte. Quando fu cotto Fratone,
Occhio-in-fronte cominciò a mangiarlo, e ne diede una coscia anche a
Fratino, che l’assaggiasse anche lui. Fratino fece finta di mangiare, ma si
buttava la carne dietro le spalle.
Spolpate per bene le ossa di Fratone, Occhio-in-fronte si buttò sulla
paglia. Fratino si rannicchiò accanto al fuoco e fece finta di dormire
anche lui. Quando sentì Occhio-in-fronte grufolare come un maiale,
prese lo spiedo, ne arroventò la punta finché non divenne rossa e zihhh!
gliela ficcò nell’unico occhio.</p>
<p>Il gigante accecato balzò in piedi urlando e muoveva le mani
dappertutto per acchiappare Fratino. Ma Fratino si ficcò in mezzo alle
cento pecore. Occhio-in-fronte cominciò a tastare tutte le pecore a una a
una, ma Fratino si spostava in mezzo al gregge e Occhio-in-fronte non lo
acchiappava mai. Allora disse: – Ci penso io, quando sarà giorno!
Fratino allora, senza far rumore, prese il montone, lo scorticò, e la
pelle del montone se la mise addosso. Appena si fece giorno, Occhio-infronte
levò il macigno dalla bocca della caverna, e si mise piantato con
una gamba di qua e una di là per tastare tutto quel che usciva e lasciar
passare le pecore ma non Fratino. Chiamò per primo il montone, e venne
avanti Fratino camminando sulle mani e sui piedi, dondolando il
campanaccio. Occhio-in-fronte lo carezzò sul dorso e disse: – Tu vai pure,
– e passò a tastare le pecore che uscivano una per una. Così Fratino fu
libero e corse via, contento e beato.
Ma uscite che furono tutte le pecore, Occhio-in-fronte si mise a
frugare per la caverna e gli capitò sotto le mani il montone scuoiato.
Capì che quello che aveva creduto il montone era Fratino camuffato e
uscì dalla caverna per inseguirlo. Andò avanti alla cieca, annusando
l’aria, e quando sentì d’essergli vicino, gridò: – Fratino, me l’hai fatta!
Sei più in gamba di me! Tieni quest’anello, come segno che m’hai vinto!
– E gli buttò un anello. Fratino lo raccolse e se lo mise al dito. Ma era
un anello fatato: una volta che l’ebbe al dito, Fratino cercava di scappare
via da Occhio-in-fronte e invece scappava avvicinandoglisi. Più cercava
di scappare, più gli veniva vicino. Cercò di togliersi l’anello dal dito, ma
l’anello non usciva più. Ormai era quasi nelle mani di Occhio-in-fronte:
allora si tagliò il dito con l’anello e glielo scaraventò sul muso: e
sull’istante fu libero e poté scappare.
Occhio-in-fronte aperse la bocca e inghiottì il dito di Fratino: –
Almeno t’ho assaggiato! – disse.</p>

         </div>
		 <div xml:id="fable116">
            <head><note>116. La finta nonna</note></head>
            <span><placeName>Abruzzo</placeName></span>
         <p>Una <persName source="#fable116" type="dispatcher" subtype="caregiver">mamma</persName> doveva setacciare la farina. Mandò la sua <persName source="#fable116" type="protagonist" subtype="explorer">bambina</persName> dalla
nonna, perché le prestasse il setaccio. La bambina preparò il panierino
con la merenda: ciambelle e pan coll’olio; e si mise in strada.
Arrivò al <persName source="#fable116" type="helper" subtype="object">fiume Giordano</persName>.
– Fiume Giordano, mi fai passare?
– Sì, se mi dài le tue ciambelle.
Il fiume Giordano era ghiotto di ciambelle che si divertiva a far girare
nei suoi mulinelli.
La bambina buttò le ciambelle nel fiume, e il fiume abbassò le acque e
la fece passare.
La bambina arrivò alla <persName source="#fable116" type="helper" subtype="object">Porta Rastrello</persName>.
– Porta Rastrello, mi fai passare?
– Sì, se mi dài il tuo pan coll’olio.
La Porta Rastrello era ghiotta di pan coll’olio perché aveva i cardini
arrugginiti e il pan coll’olio glieli ungeva.
La bambina diede il pan coll’olio alla porta e la porta si aperse e la
lasciò passare.
Arrivò alla casa della nonna, ma l’uscio era chiuso.
– Nonna, nonna, vienimi ad aprire.
– Sono a letto malata. Entra dalla finestra.
– Non ci arrivo.
– Entra dalla gattaiola.
– Non ci passo.
– Allora aspetta –. Calò una fune e la tirò su dalla finestra. La stanza
era buia. A letto c’era l’Orca, non la nonna, perché la nonna se l’era
mangiata l’<persName source="#fable116" type="villain" subtype="monster">Orca</persName>, tutta intera dalla testa ai piedi, tranne i denti che li
aveva messi a cuocere in un pentolino, e le orecchie che le aveva messe a
friggere in una padella.
– Nonna, la mamma vuole il setaccio.
– Ora è tardi. Te lo darò domani. Vieni a letto.
– Nonna ho fame, prima voglio cena.
– Mangia i fagioletti che cuociono nel pentolino.
Nel pentolino c’erano i denti. La bambina rimestò col cucchiaio e disse:
– Nonna, sono troppo duri.
– Allora mangia le frittelle che sono nella padella.
Nella padella c’erano le orecchie. La bambina le toccò con la forchetta
e disse: – Nonna, non sono croccanti.
– Allora vieni a letto. Mangerai domani.
La bambina entrò in letto, vicino alla nonna. Le toccò una mano e
disse:</p>
<p>– Perché hai le mani così pelose, nonna?
– Per i troppi anelli che portavo alle dita.
Le toccò il petto. – Perché hai il petto così peloso, nonna?
– Per le troppe collane che portavo al collo.
Le toccò i fianchi. – Perché hai i fianchi così pelosi, nonna?
– Perché portavo il busto troppo stretto.
Le toccò la coda e pensò che, pelosa o non pelosa, la nonna di coda
non ne aveva mai avuta. Quella doveva essere l’Orca, non la nonna.
Allora disse: – Nonna, non posso addormentarmi se prima non vado a
fare un bisognino.
La nonna disse: – Va’ a farlo nella stalla, ti calo io per la botola e poi
ti tiro su.
La legò con la fune, e la calò nella stalla. La bambina appena fu giù
si slegò, e alla fune legò una capra.
– Hai finito? – disse la nonna.
– Aspetta un momentino –. Finì di legare la capra. – Ecco, ho finito,
tirami su.
L’Orca tira, tira, e la bambina si mette a gridare: – Orca pelosa! Orca
pelosa! – Apre la stalla e scappa via. L’Orca tira e viene su la capra. Salta
dal letto e corre dietro alla bambina.
Alla Porta Rastrello, l’Orca gridò da lontano: – Porta Rastrello, non
farla passare!
Ma la Porta Rastrello disse: – Sì, che la faccio passare, perché m’ha
dato il pan coll’olio.
Al fiume Giordano l’Orca gridò: – Fiume Giordano, non farla passare!
Ma il fiume Giordano disse: – Sì che la faccio passare, perché m’ha
dato le ciambelle.
Quando l’Orca volle passare, il fiume Giordano non abbassò le sue
acque e l’Orca fu trascinata via. Sulla riva la bambina le faceva gli
sberleffi.</p>
         </div> 
		 <div xml:id="fable117">
            <head><note>117. L’arte di Franceschiello</note></head>
            <span><placeName>Abruzzo</placeName></span>
         <p>Una <persName source="#fable117" type="dispatcher" subtype="caregiver">mamma</persName> aveva un figlio solo, <persName source="#fable117" type="protagonist" subtype="trickster">Franceschiello</persName>, e voleva che imparasse
qualche arte. E il figlio rispondeva: – Voi trovatemi il maestro e io
imparerò l’arte –. La mamma per maestro gli trovò un fabbroferraio.
Franceschiello andò a lavorare dal fabbroferraio e gli successe di darsi
una martellata su una mano. Tornò dalla mamma. – Mamma, trovatemi
un altro maestro, ché quest’arte non fa per me.
La mamma gli cercò un altro maestro e trovò un ciabattino.
Franceschiello lavorò dal ciabattino e gli successe che si diede la lesina in
una mano. Tornò dalla madre: – Mamma, trovatemi un altro maestro,
ché neanche quest’arte fa per me.
Gli rispose la madre: – Figlio mio, mi restano solo dieci ducati. Se tu
impari l’arte va bene, se no non so più che farti.
– Se è così, mamma, – disse Franceschiello, – è meglio che tu mi dia
questi dieci ducati e io me ne vada per il mondo a vedere se imparo
un’arte per conto mio.
La madre gli diede i dieci ducati e Franceschiello si mise in cammino.
Strada facendo in mezzo a un bosco, sbucano fuori quattro <persName source="#fable117" type="villain" subtype="trickster">armati</persName> e
gridano: – Faccia a terra!
E Franceschiello: – Faccia a terra come?
E quelli: – Faccia a terra!
E Franceschiello: – Fatemi vedere voi come mi devo mettere.
Il capo dei briganti pensò: «Questo è uno più duro di noi. Se lo
pigliassimo nella nostra compagnia?» E gli chiese: – Giovanotto, ci verresti
insieme a noi?
– Che arte m’insegnate? – disse Franceschiello.
– La nostra arte, – disse il capo-brigante, – è l’arte onorata. Andiamo
incontro alla gente, e se non ci vogliono dare i quattrini li stendiamo
morti. Poi mangiamo, beviamo e andiamo a spasso.
E Franceschiello si mise a batter le strade con la compagnia. Dopo un
anno, il capo morì, e fu fatto capo Franceschiello. Un giorno comandò a
tutta la compagnia d’andare in giro e restò solo a guardia del bottino.
Gli venne un’idea: «Con tutti i quattrini che c’è qui, potrei caricarmi un
mulo, andarmene e non farmi più vedere». E così fece.
Arrivò a casa di sua madre e bussò: – Mamma, apritemi! – La madre
aprì e si trovò davanti il figlio che teneva un mulo per la cavezza, e
subito si mise a scaricare sacchi di quattrini.
– Ma che arte hai imparato? – gli chiese subito la madre.
– L’arte onorata, mamma, un’arte buona. Si mangia, si beve e si va a
spasso.</p>
<p>La madre, che non se n’intendeva, credette che fosse un’arte buona e
non gli domandò più niente. Bisogna sapere che essa aveva per compare
l’<persName source="#fable117" type="helper" subtype="caregiver">Arciprete</persName>. L’indomani andò a trovare quest’Arciprete e gli disse: –
Compare, sai, è tornato il comparuccio tuo!
– E allora, – disse il compare, – l’ha imparata un’arte?
– Sì, – fece la madre, – ha imparato l’arte onorata: si mangia, si beve
e si va a spasso. E ha guadagnato un mulo di quattrini.
– Ah sì, – fece l’Arciprete, che la sapeva lunga, – be’, fammelo
rivedere, che gli voglio un po’ parlare…
Franceschiello andò a trovarlo. – Allora, comparuccio, è vero che hai
imparato una buona arte?
– Signorsì.
– Be’, se è vero che l’hai imparata buona, dobbiamo fare una
scommessa.
– E che scommessa?
– Io ho dodici pastori e venti cani. Se tu riesci a portarmi via un
castrato dalla mandria, ti do cento ducati.
E Franceschiello: – Compare, se hai dodici pastori e i cani, come vuoi
che faccia? Mah, che volete che vi dica? Proviamo.
Si vestì da monaco e andò dai pastori. – Ve’, pastori, tenete i cani,
sono un povero sacerdote.
I pastori legarono i cani. – Vieni, vieni, zi’ monaco, vienti a scaldare
con noialtri.
Franceschiello si sedette accanto al fuoco coi pastori, trasse di tasca un
pezzo di pane e si mise a mangiare. Poi si sfilò da tracolla una fiaschetta
e fece finta di bere (fece solo finta, perché era vino coll’oppio). Disse un
pastore: – Alla buonora, zi’ monaco, mangi e bevi e non inviti nessuno?
– Padrone! – disse Franceschiello. – A me basta un sorso –. E gli porse
la fiaschetta. Bevve il pastore, bevvero pure gli altri e quand’ebbero
bevuto cominciò a prenderli il sonno. – Proprio ora che volevamo
discorrere un po’ con lo zi’ monaco, a voialtri vi piglia sonno! – disse
l’unico che era rimasto sveglio; non aveva ancora finito di dirlo, che
prese sonno anche a lui, e s’abbatté a dormire.
Quando Franceschiello vide che dormivano della grossa tutti e dodici,
li spogliò uno per uno e li rivestì tutti da monaci. Prese il castrato più
grosso, e andò via. A casa, uccise il castrato e lo fece arrosto; e una
coscia la mandò all’Arciprete.
Quando i pastori si svegliarono e si videro vestiti da monaci, capirono
subito d’esser stati derubati. – E ora, – dissero, – come andremo a dirlo al
padrone?
– Vacci tu, – disse uno. – Vacci tu, – disse l’altro. Ma nessuno ci
voleva andare. Allora decisero d’andarci tutti e dodici insieme. Bussarono.
S’affacciò la serva e disse: – Sor padrone, c’è pieno di monaci che
vogliono entrare!
E l’Arciprete: – Stamattina ho l’uffizio; digli che se ne vadano.
– Aprite, aprite! – gridarono i pastori. E finalmente entrarono tutti
quanti.</p>
<p>Quando l’Arciprete vide i suoi pastori vestiti da monaci capì che
doveva esser un tiro di Franceschiello e disse fra sé: «Allora è vero che
ha imparato l’arte!» Lo mandò a chiamare e gli diede i cento ducati.
– Ora però, compare, – gli disse, – datemi la rivincita. Scommettiamo
duecento ducati. C’è una chiesa in campagna, della nostra parrocchia. Se
riesci a prendere una qualsiasi cosa da quella chiesa, vinci. Ti do otto
giorni di tempo.
– Va bene, – disse Franceschiello.
L’Arciprete mandò a chiamare il romito che stava a quella chiesa, e gli
disse: – Ve’, sta’ attento; verrà uno a portar via qualcosa in chiesa. Fa’ la
guardia di giorno e di notte.
Il romito rispose: – Non dubitare, sor padrone! Armami bene, e ci
penso io.
Franceschiello lasciò passare sette giorni e sette notti. All’ultima sera
cominciò ad avvicinarsi alla chiesa, e si nascose dietro un angolo. Il
romito, che, poveretto, erano sette giorni e sette notti che non dormiva
s’affacciò alla porta e si mise a dire: – Per sette notti non è venuto.
Stanotte è l’ultima. Son suonate le sei e non s’è visto. Segno che non si
fida di venire. Mah! Andrò a fare i miei bisogni e poi me ne andrò a
dormire.
Uscì per fare i suoi bisogni, e Franceschiello, che aveva sentito tutto,
svelto come un gatto, si cacciò dentro la chiesa. Rientrò il romito, sbarrò
le porte, e poi, morto di sonno com’era, si buttò giù in mezzo alla chiesa
e s’addormentò. Franceschiello allora prese tutte le statue della chiesa e
gliele mise intorno; vicino ai piedi gli mise un sacco; poi si vestì da
prete, salì sull’altare e cominciò a predicare: – Romito che stai in questa
chiesa, è tempo che tu sia salvato!
Il romito non si svegliava.
– Romito che stai in questa chiesa, ora è tempo che tu sia salvato!
Il romito si svegliò e si vide intorno tutti quei santi. – Santità, – disse,
– Santità! lasciate che vi preghi! cosa devo fare?
E Franceschiello: – Entra nel sacco, ché or è tempo che tu sia salvato!
Il povero romito si cacciò nel sacco. Franceschiello scese dall’altare, si
mise il sacco in spalla e via. Andò a casa dell’Arciprete e gli buttò il
sacco in mezzo alla stanza. Il romito da dentro fece: – Ih!
– Compare, ecco! Guardate cos’ho portato via dalla chiesa.
L’Arciprete aperse il sacco e si trovò faccia a faccia col romito.
– Compare Franceschiello, – disse l’Arciprete, – eccoti duecento ducati.
Vedo che l’arte l’hai imparata bene. È meglio che siamo amici, se no
metterai nel sacco pure me.</p>

         </div>
		 <div xml:id="fable118">
            <head><note>118. Pesce lucente</note></head>
            <span><placeName>Abruzzo</placeName></span>
         <p>C’era un <persName source="#fable118" type="protagonist" subtype="innocent">buon vecchio</persName>, cui erano morti i figli e non sapeva come
campare, lui e sua moglie, anch’essa vecchia e malandata. Andava tutti i
giorni a far legna nel bosco, e vendeva la fascina per comprare il pane,
se no non mangiava.
Un giorno mentre andava pel bosco lamentandosi, gli si fece incontro
un <persName source="#fable118" type="helper" subtype="sage">signore dalla lunga barba</persName>, e gli disse: – So tutte le tue pene, e voglio
aiutarti. Ecco una borsa con cento ducati.
Il vecchio prese la borsa e svenne. Quando si riebbe, quel signore era
scomparso. Il vecchio tornò a casa e nascose i cento ducati sotto un
mucchio di letame, senza dir niente alla moglie. – Se li do a lei, finiscono
presto… – E continuò ad andare nel bosco l’indomani come prima.
La sera dopo, trovò la tavola ben imbandita. – Come hai fatto a
comprare tutta questa roba? – chiese, già in allarme.
– Ho venduto il letame, – disse la moglie.
– Sciagurata! C’erano cento ducati nascosti!
L’indomani, il vecchio andava per il bosco sospirando più di prima. E
incontrò di nuovo quel signore dalla lunga barba. – So della tua
sfortuna, – disse il signore. – Pazienza: ecco qui altri cento ducati.
Stavolta il vecchio li nascose sotto un mucchio di cenere. La moglie il
giorno dopo vendette la cenere e imbandì tavola. Il vecchio quando
tornò e seppe, non mangiò neanche un boccone: andò a letto
strappandosi i capelli.</p>
<p>Al bosco, l’indomani, stava piangendo, quando tornò quel signore. –
Stavolta non ti darò più danaro. Tieni queste ventiquattro rane, vendile,
e col ricavato comprati un pesce, il più grosso che riuscirai ad avere.
Il vecchio vendette le ranocchie e comprò un pesce. La notte s’accorse
che luccicava: mandava una gran luce che si spandeva tutt’intorno. A
tenerlo in mano, era come tenere una lanterna. La sera lo appese fuor
dalla finestra perché stesse al fresco. Era una notte buia, di burrasca. I
pescatori che erano al largo non trovavano la via del ritorno tra le onde.
Videro la luce a quella finestra, remarono dirigendosi verso la luce, e si
salvarono. Diedero al vecchio metà della loro pesca e fecero con lui il
patto che se avesse appeso quel pesce alla finestra ogni notte, avrebbero
sempre diviso con lui la pesca della notte. E così fecero, e quel buon
vecchio non conobbe più miseria.</p>
         </div>
		 <div xml:id="fable119">
            <head><note>119. La Borea e il Favonio</note></head>
            <span><placeName>Molise</placeName></span>
         <p>Una volta alla <persName source="#fable119" type="protagonist" subtype="creator">Borea</persName> venne voglia di prender marito. Andò dal <persName source="#fable119" type="villain" subtype="lover">Favonio</persName> e
gli disse: – Don Favonio, vuoi essere il mio sposo?
Il Favonio era un tipo attaccato ai quattrini e le donne non gli
andavano a genio. Così, senza tanti complimenti, le disse: – No, Donna
Borea, perché non hai neanche un soldo di dote.
La Borea, punta sul vivo, si mise a soffiare con tutte le sue forze,
senza fermarsi un minuto, col rischio di farsi scoppiare i polmoni. Soffiò
per tre giorni e tre notti di seguito, e per tre giorni e tre notti nevicò
fitto fitto: tutta la campagna, i monti e i villaggi si coprirono di neve.
Quando la Borea ebbe finito di stendere il suo argento intorno, disse
al Favonio: – Eccoti la mia dote, tu che dicevi che non ne ho! Ti basta? –
e andò a riposarsi della fatica di quei tre giorni passati a soffiare.
Il Favonio non si fece né in qua né in là; scrollò le spalle, e si mise a
soffiare lui. Soffiò per tre giorni e tre notti, e per tre giorni e tre notti la
campagna, i monti e i villaggi restarono sotto un fiato caldo che sciolse
fin l’ultimo fiocco di neve.
La Borea, dopo che si fu riposata per bene, si svegliò, e vide che della
sua dote non restava più nulla. Corse dal Favonio: – Dov’è andata tutta
la tua dote, Donna Borea? – la canzonò il Favonio. – Allora, mi vuoi
ancora per marito?
La Borea gli voltò le spalle: – No, Don Favonio, non vorrei mai essere
tua sposa, perché in un giorno sei capace di mandarmi in fumo tutta la
dote.</p>
         </div>
		 <div xml:id="fable120">
            <head><note>120. Il sorcio di palazzo e il sorcio d’orto</note></head>
            <span><placeName>Molise</placeName></span>
        <p>Un <persName source="#fable120" type="protagonist" subtype="trickster">sorcio</persName>, mentre stava rosicando una forma di cacio in dispensa, si
prese un così brutto spavento dal gatto di casa che, senza saper neanche
lui come, si ritrovò in mezzo all’orto.
Si nascose sotto una pianta d’insalata e cominciò a pensare. Pensa e
ripensa si ricordò che la buonanima di suo padre gli aveva parlato una
volta d’un suo compare <persName source="#fable120" type="helper" subtype="innocent">sorcio campagnolo</persName>, che abitava nell’orto sotto un
fico. E gira e rigira, trovò la tana ed entrò.
Il compare di suo padre era morto anche lui, ma c’era il figlio. Fecero
conoscenza, e il sorcio campagnolo si profuse in tante cerimonie, che il
sorcio di palazzo per due giorni si scordò la dispensa, il cacio e il gatto.
Ma il terzo giorno, dei torsoli di rapa non poteva più sentire neanche
l’odore, e disse: – Compare, è ora che ti tolga l’incomodo.
– E perché mai, compare? Trattieniti almeno un altro giorno.
– No, compare, m’aspettano a casa.
– E chi t’aspetta?
– Uno zio… Anzi, ti faccio una proposta: vieni tu ad accompagnarmi.
Facciamo colazione insieme e torni indietro.
Il sorcio campagnolo, che non stava nella pelle di vedere la casa d’un
topo di palazzo, accettò. E s’avviarono.
Fuor dall’orto, s’arrampicarono per un pergolato ed entrarono per il
finestrino della dispensa.
– Che galanteria di casa! – fece il sorcio campagnolo. – E che buon
odore!
– Scendi giù, compare, non far cerimonie: fa’ come fossi in casa tua.
– Grazie, compare. Sai, io non son pratico e posso perdere la via del
ritorno. È meglio che rimanga qui sul davanzale…
– Allora aspetta, – fece il sorcio di palazzo, e scese solo.
Mentre s’avvicinava a un pezzo di lardo, il <persName source="#fable120" type="villain" subtype="animal">gatto</persName>, che stava appostato,
gli saltò addosso e l’afferrò.
– Zizì… zizì… – strillava il poverino.
Al sorcio di campagna venne il batticuore e pensò: «Cosa dice? Zì…
Zì… Allora è questo, lo zio! Bell’accoglienza gli ha preparato! Se a lui che
è suo nipote lo riceve così, figuriamoci cosa farebbe a me, che non mi
conosce neppure, se gli capitassi davanti!»
E con un salto ritornò nell’orto.</p>
</div>
         <div xml:id="fable121">
            <head><note>121. Le ossa del moro</note></head>
            <span><placeName>Benevento</placeName></span>
        <p>Un Re vedovo con un <persName source="#fable121" type="protagonist" subtype="trickster">figlio</persName> si risposò e poi morì. Il figlio restò con la
<persName source="#fable121" type="villain" subtype="caregiver">matrigna</persName>, che non se ne curava né poco né tanto, perché voleva bene a
un <persName source="#fable121" type="citizen" subtype="innocent">moro</persName> e non vedeva che per i suoi occhi. Il figlio del Re, fedele alla
memoria di suo padre, prese a odiare il moro. Andò a caccia con lui,
l’uccise, e lo sotterrò in mezzo al bosco.
La Regina, non vedendo più il moro, disperata, andò a cercarlo col
cane. Quando il cane passò in quel punto del bosco, sentì l’odore del
moro seppellito e si mise ad abbaiare e a scavare. Scavò scavò, e sotto la
terra apparve il corpo del moro. La Regina finì di dissotterrare il
cadavere, e gli tolse il cranio, le ossa delle gambe e le ossa delle braccia.
Col cranio fece fare una tazza coperta d’oro e di pietre preziose, con le
ossa delle gambe una sedia, e con le ossa delle braccia la cornice d’uno
specchio.
Poi, per vendicarsi del figlio, gli disse: – Tu hai ucciso il moro e io ti
condanno a morte. Ti darò la grazia solo se entro tre mesi mi spiegherai
cosa vuol dire questo indovinello</p>
<p>Moro bevo, moro siedo,
Alzo gli occhi e moro vedo.</p>
<p>Il giovane se n’andò per il mondo per trovare la risposta; domandava
a tutti quelli che incontrava, ma nessuno sapeva sciogliere l’indovinello.
Mancava un giorno allo scadere del termine e il figlio dei Re si fermò in
un pagliaio. In quel pagliaio ci abitava una famiglia: padre, madre e una
figliola. Chiese qualcosa da mangiare e il padre e la madre dissero: – Non
abbiamo nulla, siamo così poveri che viviamo in un pagliaio.
– Abbiamo solo una gallina, – disse la figlia. – Tiriamole il collo e
diamola da mangiare all’ospite.
Al padre e alla madre dispiaceva uccidere quell’unica loro gallina, ma
la <persName source="#fable121" type="prize" subtype="sage">figlia</persName> disse: – Tiriamole il collo: questo è certo il figlio d’un Re!
Cucinò la gallina e la servì in tavola e invitò il figlio del Re a fare le
parti. Il figlio del Re diede le cosce al padre, il petto alla madre, le ali
alla figlia e per sé prese la testa.
La notte fu messo a dormire nella paglia del pagliaio. Da una parte
dormivano lui e il padre, dall’altra la madre e la figlia. Nella notte si
svegliò, e sentì la figlia che diceva alla madre: – Hai visto come ha fatto
le parti della gallina, quel figlio di Re? Ha dato le cosce a papà perché
lui va avanti e indietro per portarci da mangiare. A voi ha dato il petto
perché voi siete la madre e m’avete portato al petto bambina. Le ali le ha
date a me, perché io sono bella come un angelo del paradiso. E lui s’è
mangiata la testa perché dev’essere lui il capo dei suoi sudditi.
Sentendo ciò, il figlio del Re pensò: «Questa sì che può capire
l’indovinello di mia madre». E appena fu mattino, glielo chiese.
– È semplice, – rispose la giovane: – Moro bevo è la tazza in cui la
Regina beve. Moro siedo è la sua sedia, Alzo gli occhi e moro vedo è lo
specchio.
Il giovane le lasciò una borsa di monete d’oro e le promise che sarebbe
tornato a prenderla e l’avrebbe sposata. Giunse dalla matrigna e invece di
dirle la risposta, disse: – Non ho trovato la soluzione, sono pronto a
morire.</p>
<p>La matrigna fece rizzare subito la forca.
Tutto il popolo si radunò in piazza attorno al giovane che aveva già il
laccio al collo, e gridavano: – Grazia! Grazia!
– Per avere la grazia, – rispose la Regina, – deve spiegare
l’indovinello.
– Allora, per l’ultima volta, – disse il giudice al figlio del Re, – puoi
spiegare cosa vuol dire: Moro bevo?
Allora soltanto il giovane disse: – Sì, vuol dire che la Regina s’è fatta
una tazza del cranio del moro.
Il giudice fece portare la tazza, e davvero, sotto l’oro e le gemme, c’era
il cranio del moro.
– E Moro siedo, cosa vuol dire? – chiese il giudice.
– Vuol dire che la sedia dove la Regina siede è fatta con le ossa del
moro.
Fu tolta la sedia alla Regina e si vide che poggiava sulle ossa delle
gambe del moro.
– E Alzo gli occhi e moro vedo?
– Vuol dire che lo specchio della Regina è circondato dalle braccia del
moro.
E il giudice andò a vedere anche la cornice dello specchio.
Il figlio del Re disse allora: – E tutto l’indovinello insieme vuol dire
che sulla forca deve morire la Regina, traditrice della memoria di mio
padre col moro vivo e col moro morto.
E il giudice decretò la condanna della Regina.
Il figlio del Re tornò al pagliaio e prese in sposa la saggia ragazza.</p>
        </div>
		<div xml:id="fable122">
            <head><note>122. La gallina lavandaia</note></head>
            <span><placeName>Irpinia</placeName></span>
        <p>C’era una volta una <persName source="#fable122" type="dispatcher" subtype="caregiver">lavandaia</persName>, che era senza figlioli. Un giorno, mentre
stendeva i panni, vide una gallina chioccia con dietro i suoi pulcini, e
disse: – Madonna mia, anche se mi faceste fare per figlia una gallina,
sarei contenta.
E così veramente le nacque per figlia una gallina. La lavandaia era
contenta, e la teneva cara, e non passò molto tempo che questa <persName source="#fable122" type="protagonist" subtype="explorer">figlia</persName>
diventò una gallina grossa come non se n’erano mai viste.
Un giorno, la gallina si mise a girare per la casa, e a dire: – Co, co,
co, dammi i panni che li vado a lavare! – e per tutta la giornata
continuò questa canzone.
La lavandaia dapprima faceva orecchio da mercante, poi perse la
pazienza, prese un vecchio straccio e glielo buttò. La gallina lo prese col
becco, e cominciò a svolazzare, a svolazzare, finché arrivò in un luogo
deserto. Mise lo straccio per terra, e al posto dello straccio comparve un
palazzo. La gallina salì le scale del palazzo, entrò nel portone e in quel
momento diventò una bella signorina.
Dal palazzo uscirono tante fate, la vestirono come una regina e le
apparecchiarono un bel pranzo. Dopo mangiato, s’affacciò un po’ al
balcone; il <persName source="#fable122" type="protagonist" subtype="lover">figlio del Re</persName> che andava a caccia per quei posti, come la vide
se ne innamorò. Si nascose lì vicino e le fece la posta per vederla uscire.
E sulla porta del palazzo, la vide diventare una gallina.
La gallina diede un colpo di becco al palazzo, il palazzo ridiventò uno
straccio, e la gallina tenendo lo straccio col becco volò via. Il figlio del Re
le corse dietro.</p>
<p>– Quanto volete per questa gallina? – chiese alla lavandaia.
– Non la vendo per tutto l’oro del mondo! – disse la povera donna.
Ma il figlio del Re tanto disse tanto fece, che la lavandaia non poté
dirgli di no e si separò dalla sua figlia gallina.
Il figlio del Re la portò a Palazzo, le preparò il nido in una cesta
vicino al suo letto. E la sera se ne andò a ballare. La gallina aspettò che
fosse uscito, poi si scrollò le penne, ridiventò signorina e corse al ballo
anche lei.
Quando entrò nella sala della festa, il figlio del Re la riconobbe e
subito scappò via, corse a casa, andò a guardare nella cesta e viste le
penne della gallina le buttò nel fuoco. Poi tornò alla festa e ballò con la
signorina, facendo finta di non averla riconosciuta.
Tornò a casa tardi, e la gallina non c’era. Il figlio del Re andò a letto
e fece finta di dormire. Allora, piano piano, in punta di piedi, vide
entrare la signorina che credendo di non essere vista andava a riprender
le sue penne di gallina. S’avvicinò alla cesta, e le penne non c’erano più.
Si guardava intorno tutta spaventata, quando il figlio del Re si levò e
l’abbracciò dicendo: – Tu sarai la mia sposa!</p>
         </div>
		 <div xml:id="fable123">
            <head><note>123. Cricche, Crocche e Manico d’Uncino</note></head>
            <span><placeName>Irpinia</placeName></span>
         <p>Una volta c’erano tre mariuoli: <persName source="#fable123" type="villain" subtype="trickster">Cricche</persName>, <persName source="#fable123" type="villain" subtype="trickster">Crocche</persName> e <persName source="#fable123" type="protagonist" subtype="trickster">Manico d’Uncino</persName>.
Fecero una scommessa per vedere chi era il mariuolo più fino. Si misero
in cammino; Cricche andava avanti e vide una gazza che covava nel suo
nido in cima a un albero. Disse: – Volete vedere che tolgo le uova di
sotto a quella gazza senza che se ne accorga?
– Sì. Facci vedere!
Cricche salì sull’albero per rubare le uova, e mentre le stava rubando,
Crocche gli tagliava i tacchi da sotto le scarpe e se li nascondeva nel
cappello. Ma prima che si fosse rimesso il cappello in testa Manico
d’Uncino glieli aveva già rubati. Cricche scese dall’albero e disse: – Il
mariuolo più fino sono io, perché ho rubato le uova di sotto alla gazza.
E Crocche: – Il più fino sono io, perché t’ho tagliato le suole di sotto
le scarpe senza che te ne sei accorto –. E si tolse il cappello per
mostrargli i tacchi, ma non ce li trovò.
Allora Manico d’Uncino fece: – Il più fino sono io, perché ti ho
rubato i tacchi dal cappello. E visto che sono il più fino, mi voglio
dividere da voi, perché ci rimetto.
Se ne andò per conto suo, e mise da parte tanta roba che diventò
ricco. Cambiò città, si sposò e aperse bottega da pizzicagnolo. Gli altri
due andando in giro a rubare, arrivarono a questa città e videro la
bottega. Si dissero: – Andiamo dentro, chissà che non ci sia da far
qualcosa!
Entrarono, e c’era solo la <persName source="#fable123" type="caring" subtype="lover">moglie</persName>. – Bella signora, ci dà qualcosa da
mangiare?</p>
<p>– Che volete?
– Una fetta di caciocavallo.
Mentre lei tagliava il caciocavallo, i due si guardavano intorno per
vedere cosa c’era da aggranfare. Videro appeso un maiale squartato, e si
fecero segno che a notte se lo sarebbero venuti a prendere. La moglie di
Manico d’Uncino s’accorse dei loro segni, ma stette zitta e quando venne
il marito gli raccontò tutto. Il marito, dal gran mariuolo che era, capì
subito. – Questi saranno Cricche e Crocche che si vogliono rubare il
maiale. Va bene! Ora ci penso io! – Prese il maiale e lo mise nel forno. La
sera andò a dormire. Quando fu notte, Cricche e Crocche vennero per
rubare il maiale, lo cercarono da tutte le parti e non lo trovarono.
Crocche allora cosa pensò? Zitto zitto s’avvicinò al letto, dalla parte
dov’era coricata la moglie di Manico d’Uncino e disse: – Di’, non trovo
più il maiale. Dove l’hai messo?
La moglie credette fosse il marito, e gli rispose: – E dormi! Non ti
ricordi che l’hai messo nel forno? – e si riaddormentò.
I due mariuoli andarono al forno, presero il maiale e uscirono. Prima
uscì Crocche, poi Cricche col maiale in spalla. Passando per l’orto del
pizzicagnolo, vide che c’era dell’erba da minestra; raggiunse Crocche e gli
disse: – Torna nell’orto di Manico d’Uncino e raccogli un po’ di minestra,
così la cuociamo insieme a una coscia di porco quando siamo a casa.
Crocche tornò all’orto e Cricche andò avanti.
Intanto Manico d’Uncino si svegliò, andò a vedere nel forno e non
trovò il porco, guardò nell’orto e vide Crocche che coglieva minestra.
«Ora gliela faccio io!», pensò. Prese un bel fascio d’erba da minestra che
aveva in casa, e uscì di corsa, senza farsi vedere da Crocche.
Raggiunse Cricche che andava curvo con il maiale in spalla, gli andò
vicino e gli fece segno che voleva il maiale. Cricche si credette che fosse
Crocche che tornava con la minestra, prese il fascio che gli porgeva, e gli
passò il maiale. Quand’ebbe il maiale sulle spalle, Manico d’Uncino si
voltò e tornò di corsa a casa.
Dopo un po’, Crocche raggiunse Cricche con l’erba in mano, e gli
disse: – E il maiale dove l’hai messo?
– L’hai tu!
– Io? Io non ho niente!
– Ma se poco fa mi hai dato il cambio a portarlo!
– E quando? Tu mi hai mandato a far minestra!
Alla fine capirono che era stato Manico d’Uncino, e che era lui il
mariuolo più fino di tutti.</p>
         </div>
		 <div xml:id="fable124">
            <head><note>124. La prima spada e l’ultima scopa</note></head>
            <span><placeName>Napoli</placeName></span>
         <p>C’erano una volta due mercanti, che stavano uno dirimpetto all’altro.
Uno aveva sette figli maschi e l’altro sette figlie femmine. Quello dei sette
figli maschi, ogni mattino quando apriva il balcone e salutava quello
delle sette figlie femmine, gli diceva: – Buongiorno, <persName source="#fable124" type="dispatcher" subtype="caregiver">mercante dalle sette
scope</persName> –. E l’altro ci restava male ogni volta; si ritirava in casa e si
metteva a piangere di rabbia. La moglie a vederlo così ne aveva pena, e
ogni volta gli domandava cosa avesse; ma il marito, zitto, e piangeva.
La più piccola delle sette figlie aveva diciassett’anni ed era bella come
il sole, e il padre non vedeva che per i suoi occhi. – Se mi volete bene
come dite, padre mio, – gli disse un giorno, – confidatemi la vostra pena.
E il padre: – Figlia mia, il mercante qui dirimpetto ogni mattina mi
saluta così: «Buongiorno, mercante dalle sette scope», e io ogni mattina
resto lì e non so cosa rispondergli.
– Non è che questo, caro papà? – disse la <persName source="#fable124" type="protagonist" subtype="trickster">figlia</persName>. – Sentite a me.
Quando lui vi dice così, voi rispondetegli: «Buongiorno, mercante dalle
sette spade. Facciamo una scommessa: prendiamo l’ultima scopa mia e la
prima spada tua, e vediamo chi fa prima a prendere lo scettro e la
corona al Re di Francia e a portarli qua. Se ci riesce mia figlia tu mi
darai tutta la tua mercanzia, e se ci riesce tuo figlio perderò io tutta la
mercanzia mia». Così gli dovete dire. E se accetta, nero su bianco, fategli
firmare subito un contratto.
Il padre stette a sentire tutto questo discorso a bocca aperta. E quando
fu finito, disse: – Ma, ma, figlia mia, ma cosa dici? Mi vuoi perdere tutta
la mia roba?
– Papà, non abbiate paura, lasciate fare a me: pensate solo a fare la
scommessa, che al resto ci penso io.
Alla notte il padre non poté chiudere occhio, e non vedeva l’ora che
schiarisse. S’affacciò al balcone prima del solito, e la finestra di fronte era
ancora chiusa. S’aperse tutt’a un tratto, apparve il padre dei sette figli
maschi e gli buttò in faccia come al solito il suo: – Buongiorno, mercante
dalle sette scope!</p>
<p>E lui, pronto: – Buongiorno, <persName source="#fable124" type="villain" subtype="dispatcher">mercante dalle sette spade</persName>, facciamo una
scommessa: io prendo l’ultima scopa mia e tu la prima spada tua, gli
diamo un cavallo e una borsa di quattrini per uno, e vediamo chi riesce
a portarci la corona e lo scettro del Re di Francia. Scommettiamo tutta la
nostra mercanzia: se vince mia figlia mi piglio tutta la roba tua, se vince
tuo figlio ti prendi tutta la roba mia.
L’altro mercante lo guardò un po’ in faccia, poi scoppiò in una risata,
e gli fece segno se era matto.
– Così, ti metti paura? Non ti fidi? – gli fece il padre delle sette
figlie. E l’altro, colto sul vivo, disse: – Per me, accetto, firmiamo subito il
contratto e facciamoli partire, – e andò subito a dire tutto al suo figlio
maggiore. Il <persName source="#fable124" type="villain" subtype="explorer">figlio maggiore</persName>, pensando che avrebbe fatto il viaggio con
quella bella figliola, fu tutto contento. Ma quando al momento della
partenza la vide arrivare vestita da uomo, in sella a una cavallina
bianca, capì che non c’era tanto da scherzare. Difatti, quando i genitori,
firmato il contratto, diedero il via, la cavallina partì a gran carriera e il
suo robustissimo cavallo faticava a tenerle dietro.
Per andare in Francia si doveva passare un bosco fitto, buio e senza
strade né sentieri. La cavallina ci si buttò dentro come fosse a casa sua:
girava a destra d’una quercia, voltava a sinistra d’un pino, saltava una
siepe di agrifogli e riusciva sempre ad andare avanti. Il figlio del
mercante, invece, non sapeva dove dirigere il suo cavallone: ora sbatteva
col mento in un ramo basso e cadeva giù di sella, ora gli zoccoli
scivolavano in un pantano nascosto dalle foglie secche e la bestia finiva
pancia in terra, ora s’aggrovigliavano in un roveto e non riuscivano più
a districarsi. La ragazza con la sua cavallina aveva già superato il bosco
e galoppava via lontano.
Per andare in Francia si doveva valicare una montagna tutta dirupi e
burroni. Era giunta alle sue pendici quando sentì il galoppo del
cavallone del figlio del mercante che stava per raggiungerla. La cavallina
prese di petto la salita e, come fosse a casa sua, gira e salta in mezzo a
quei pietroni e trova sempre la via per arrivare fino al passo, e di lì
corre giù per i prati. Il giovane, invece, spingeva il suo cavallo su a
strappi di redini e dopo tre passi una frana lo riportava al punto di
prima, e finì per azzopparlo.
La ragazza correva ormai lontana via verso la Francia. Ma per arrivare
in Francia bisognava traversare un fiume. La cavallina, come fosse a casa
sua, sapeva dove c’era un guado e si buttò in acqua correndo come sulla
via battuta. Quando risalirono sull’altra riva, si voltarono indietro, videro
il giovane che arrivava col suo cavallone e lo spronava in acqua
inseguendole. Ma non sapeva i passi del guado, e appena non toccò più
terra la corrente trascinò via il cavaliere e il suo destriero.
A Parigi la ragazza vestita da uomo si presentò a un mercante che la
prese per garzone. Era il mercante che forniva Palazzo reale e per portare
le mercanzie al Re prese a mandare questo giovane di così bell’aspetto.
Appena il Re lo vide gli disse: – Chi siete? Mi sembrate forestiero. Come
siete giunto fin qua?
– Maestà, – rispose il garzone, – mi chiamo Temperino ed ero
trinciatore del Re di Napoli. Un seguito di sventure mi ha condotto fin
qui.
– E se vi trovassi un posto di trinciatore della Real Casa di Francia, –
disse il Re, – vi piacerebbe?
– Maestà, lo volesse il cielo!
– Ebbe’, parlerò col vostro padrone.</p>
<p>Difatti, sia pur a malincuore, il mercante cedette il garzone al Re, che
lo fece diventare trinciatore. Ma più lo guardava più un sospetto si
faceva strada nella sua mente. Finché un giorno si confidò con la madre.
– Mamma, in questo Temperino c’è qualcosa che non persuade. Ha
mano gentile, ha vita sottile, suona e canta, legge e scrive, Temperino è
la donna che mi fa morire!
– Figlio mio, sei matto, – rispondeva la Regina madre.
– Mamma, è donna, vi dico. Come posso fare per saperlo di sicuro?
– Il sistema c’è, – disse la Regina madre. – Va’ a caccia con lui; se va
solo dietro le quaglie è una donna che ha testa solo per l’arrosto, se va
dietro ai cardellini è un uomo che ha testa solo per il gusto della caccia.
Così il Re diede un fucile a Temperino e lo condusse a caccia con
lui. Temperino montava la sua cavallina, che aveva voluto portare sempre
con sé. Il Re, per trarlo in inganno si mise a sparare solo sulle quaglie.
Ma la cavallina, ogni volta che appariva una quaglia, sterzava via e
Temperino capì che non voleva che sparasse alle quaglie. – Maestà, –
disse allora Temperino, – permettetemi l’ardire: ma vi pare una bravura
sparare sulle quaglie? Ormai l’arrosto ve lo siete fatto. Sparate anche voi
ai cardellini che è più difficile.
Quando il <persName source="#fable124" type="lover" subtype="sovereign">Re</persName> tornò a casa, disse alla madre: – Sì, sparava ai
cardellini, e non alle quaglie, ma io non sono persuaso. Ha mano gentile,
ha vita sottile, suona e canta, legge e scrive, Temperino è la donna che
mi fa morire!
– Figlio mio, prova ancora, – disse la Regina. – Portalo nell’orto a
cogliere insalata. Se la coglie in cima in cima è donna, perché noi donne
abbiamo più pazienza; se la strappa con tutte le radici, è un uomo.
Il Re andò nell’orto con Temperino e si mise a piluccare insalata in
cima in cima. Il trinciatore stava per fare altrettanto quando la cavallina,
che l’aveva seguito, prese a mordere e sradicare via cespi d’insalata interi,
e Temperino capì che bisognava far così. In fretta in fretta riuscì a
riempire un canestro d’insalata strappandola con le radici e la terra
attaccata.
Il Re condusse il trinciatore tra le aiole dei fiori. – Guarda che belle
rose, Temperino, – gli disse. Ma la cavallina gli indicava col muso
un’altra aiola.
– Le rose pungono, – disse Temperino. – Pigliatevi garofani e
gelsomini, non rose.
Il Re era disperato, ma non s’arrendeva. – Ha mano gentile, ha vita
sottile, – ripeteva alla madre, – canta e suona, legge e scrive, Temperino
è la donna che mi fa morire.
– A questo punto, figlio mio, non ti resta che portarlo con te a fare il
bagno.
Così il Re disse a Temperino: – Vieni: andiamo a fare un bagno in
fiume.
Arrivati al fiume, Temperino disse: – Maestà, spogliatevi prima voi, – e
il Re si spogliò e scese in acqua. – Vieni anche tu! – disse a Temperino.
In quella si sentì un gran nitrito e apparve la cavallina correndo
imbizzarrita con la spuma alla bocca. – La mia cavallina! – gridò
Temperino. – Aspettate, Maestà, che devo correr dietro alla cavallina
imbizzarrita! – e scappò via.
Corse a Palazzo reale. – Maestà, – disse alla Regina, – c’è il Re che si
è spogliato in fiume e certe guardie, non riconoscendolo, lo vogliono
arrestare. M’ha mandato a prendere il suo scettro e la sua corona per
farsi riconoscere.
La Regina prese scettro e corona e li consegnò a Temperino. Appena
ebbe scettro e corona, Temperino montò sulla cavallina e galoppò via
cantando:
Fanciulla son venuta, fanciulla son tornata
Lo scettro e la corona ho conquistata.
Passò il fiume, passò il monte, passò il bosco, e tornò a casa, e suo
padre vinse la scommessa.</p>
         </div>
		 <div xml:id="fable125">
            <head><note>125. Comare Volpe e Compare Lupo</note></head>
             <span><placeName>Napoli</placeName></span>
         <p>C’era una volta un <persName source="#fable125" type="protagonist" subtype="trickster">lupo</persName> e una <persName source="#fable125" type="protagonist" subtype="trickster">volpe</persName> che si dicevano compare e comare,
e fecero il patto di dividere tutto quello che riuscivano a prendere.
Il lupo fiutando in giro, sentì una ventata d’odor di pecora, e disse
alla volpe: – Comare, vado a dare un’occhiata per queste campagne, se
per caso non s’incontra qualche gregge.
Andò, e piombò nel bel mezzo d’un gregge. Aveva appena azzannato
un agnello, che dovette fuggirsene reggendolo coi denti, ma non fu
svelto abbastanza: si prese una grandinata di busse da stare a letto una
settimana.
«Visto che m’è costato tante bastonate, – si disse il lupo, –
quest’agnello me lo voglio tenere per me.» L’appese nella cappa del
camino e alla volpe non diede niente.
– E queste pecore, le hai prese? – gli chiedeva la volpe.
– Comare, non mi fido, d’andarci; lasciamo perdere, da’ retta.
La volpe, che non gli credeva, si disse: «Ora t’aggiusto io!»
Aveva scoperto un nascondiglio pieno di miele, che l’avevano
sotterrato i contrabbandieri. – Compare, – disse al lupo, – ho scoperto un
posto pieno di miele, una cosa troppo bella, compare! Uno di questi giorni
ci andremo a vedere!
E, invece, senza dir niente al lupo, partì, trovò il miele, l’assaggiò, e
si leccò le labbra: «Ah, che bella cosa!»
E il lupo, sempre mezzo malandato per quelle bastonate, ogni volta
che la vedeva: – Comare, quando ci andiamo a vedere quel miele?
– Ih! Compare mio, che vuoi da me? Sto tanto lontana!
– Ma, comare, tu dove sei andata, che sei stata via tanto tempo?
E la volpe: – Compare, sono stata a un paese che si chiama
Assaggiàtolo.
Il giorno dopo, il lupo aveva finito di mangiarsi l’agnello e domandò
alla volpe: – Allora, comare, vogliamo andare?
E la volpe: – Uh! Compare mio, è così lontano!
– Ma tu sei stata via tanto tempo… Dove sei andata?
– Compare, son morta: figurati che sono arrivata a un paese chiamato
Sbafàtolo.
Il povero lupo tornò ancora il giorno appresso. – Vogliamo andare a
darci un’occhiata, comare?
E la volpe finalmente disse: – Domani ci andiamo.
Ma, appena lasciato il lupo, partì da sola, andò al nascondiglio e si
mangiò tutto il miele che restava. Stava leccando il fondo del vaso
quando arrivarono i contrabbandieri; ma la volpe fu svelta e via, gambe
aiutami!</p>
<p>L’indomani si misero in strada, lei e il lupo. – Compare, dobbiamo
arrivare a un paese lontano assai. Se vuoi venire, seguimi. È un paese
che si chiama Finìtolo –. E il lupo, che zoppicava sempre per quelle
bastonate, le tenne dietro come poteva.
Arrivati in cima a un monte, la volpe disse: – Ecco, siamo a Finìtolo.
Va’ tu avanti, che io faccio il palo, che non vengano i contrabbandieri a
bastonarci.
Il povero lupo andò, ma i contrabbandieri che s’erano accorti che il
loro miele era sparito, stavano facendo la posta. Arriva il lupo, e trova
solo i cocci unti di miele. Affamato com’era si mette a dar linguate ai
cocci, e tutt’a un tratto gli arrivano addosso i contrabbandieri, e giù
legnate da disossarlo dalla testa ai piedi.
La volpe, da distante, se ne stava a guardarlo saltare sotto le
bastonate. E quando il lupo alla fine riuscì a scappare e le arrivò vicino,
gettando un lamento a ogni passo che faceva, gli disse: – Uh, compare
mio, e cos’è stato?
– Comare! – piangeva quello. – E non vedi che m’hanno ucciso dalle
bastonate? Scappiamo presto se non vogliamo buscarne ancora!
– Scappare? E come faccio, che mi sono storta una zampa? Non ce la
faccio!
E così, col lupo tutto malconcio che voleva scappare, e lei che fingeva
di zoppicare, presero la via di casa.
– Ahi, ahi, compare mio, – gemeva la volpe, – come faccio con questa
zampa? Portami un po’ in groppa.
E il lupo dovette prenderla in groppa. E così andarono, la volpe sana
a cavallo del lupo mezzo morto. E cantava, la comare:
Guardate il caso strano,
Il morto porta il sano!
– Perché canti così, comare? – chiedeva il lupo.
– Eh, compare, è la canzone che dice così. Canto per tenerti allegro
per la strada.
Arrivarono a casa. Il lupo, tante legnate aveva avuto e tanta fatica
aveva fatto a portare la volpe in groppa che cadde per morto e morto
rimase. E così la volpe si vendicò di quell’agnello che lui s’era mangiato
tutto da solo.
Cuccurucù,
E il lupo non c’è più.</p>
         </div>
		 <div xml:id="fable126">
            <head><note>126. I cinque scapestrati</note></head>
             <span><placeName>Terra d'Otranto</placeName></span>
         <p>A Maglie c’era una madre e un <persName source="#fable126" type="dispatcher" subtype="caregiver">padre</persName> che avevano un <persName source="#fable126" type="protagonist" subtype="explorer">figlio</persName>, e questo
figlio aveva il diavolo in corpo: ora si vendeva una cosa, ora se ne
impegnava un’altra, passava la notte fuori di casa, insomma era la croce
di quei poveri vecchi. E una sera la madre disse: – Marito mio, quello ci
ridurrà certo al lumicino, facciamo qualsiasi sacrifizio e mandiamolo via
per il mondo.
L’indomani il padre gli comprò un cavallo e prese cento ducati in
prestito. Quando lui a mezzogiorno venne a casa, gli disse: – Figlio mio,
non puoi continuare a menare una vita come questa. Qui c’è cento
ducati e un cavallo. Va’ e trovati pane.
– Be’, – disse il figlio, – me ne andrò a Napoli –. Si mise la via sotto i
piedi e andò. Cammina di qua, cammina di là, in mezzo a una
campagna vide un uomo carponi in terra. – Bel giovane, – gli disse, –
che fai lì? Come ti chiami?
– <persName source="#fable126" type="helper" subtype="trickster">Folgore</persName>, – disse quello.
– E di cognome?
– Saetta.
– E perché questo nome?
– Perché l’arte mia è andar dietro alle lepri –. L’aveva appena detto,
quando ne passò una. Lui spiccò quattro salti e la acchiappò.
– Be’, sai cosa ti dico? – disse il Magliese. – Vienitene con me a
Napoli. Io ho cento ducati –. Folgore non se lo fece dire due volte, e
partirono, uno a cavallo e l’altro a piedi.
Ne incontrarono un altro. – E tu come ti chiami?
– <persName source="#fable126" type="helper" subtype="trickster">Ciecadritto</persName>, – rispose.
– Che nome è questo? – Non aveva finito di dirlo, che passò uno
stormo di cornacchie inseguite da un falco. – Be’, vediamo cosa sai fare.
– Accieco l’occhio sinistro del falco e lo butto giù –. Tirò l’arco e il
falco cadde giù con una freccia nell’occhio sinistro.
– Che dici, amico? Ci verresti con noi?
– Già che ci vengo: andiamo.
Arrivarono a Brindisi. Al porto c’erano centinaia d’uomini che
lavoravano, ma tra gli altri ce n’era uno che lo caricavano più d’un
mulo come niente fosse.
– Che bellezza! – dissero quei tre, – glielo domandiamo come si
chiama?
– Come ti chiami? – chiese il Magliese.
– <persName source="#fable126" type="helper" subtype="trickster">Forteschiena</persName>.
– Be’, lo sai che c’è di nuovo? Vieni con noi, che io ho cento ducati e
vi do da mangiare a tutti. Quando non ne avrò più, mi darete voi da
mangiare a me.
Figuratevi gli altri scaricatori, a vedersi scappare Forteschiena, lui che
li aiutava tutti! Si misero a gridare: – Ti diamo un altro carlino, ti diamo
un altro carlino se stai con noi!
– No, no! – disse Forteschiena. – Meglio l’arte di Caifasso: mangiare
bere e andare a spasso.
Andarono via tutti e quattro insieme, si cacciarono in una cantina,
mangiarono come porci, e vino quanto ne veniva. Poi si rimisero per
strada. Non avevano fatto che cinque o sei miglia, che incontrano uno
che teneva l’orecchio a terra.
– Che fai lì a faccia sotto? Come ti chiami?
– Orecchialepre, – rispose. – Sento tutti i discorsi che si fanno al
mondo: dei Re, dei ministri, degli innamorati.
E il Magliese: – Vediamo se dici davvero. Aguzza le orecchie e senti
un po’ cosa dicono a Maglie, in quella casa davanti alla colonna.
– Aspetta, – fece lui. Si mise orecchio a terra. – Sento, sento parlare
due vecchi sotto la cappa del camino, e la vecchia dice al vecchio:
«Ringraziamo Dio d’aver fatto quel debito, marito mio; basta che quel
diavolo scatenato se ne sia andato da casa nostra: finalmente stiamo in
pace».</p>
<p>– Sì, è vero, – disse il Magliese, – non possono essere che mio padre
e mia madre.
Si rimisero in cammino e giunsero in un posto dove lavoravano tanti
muratori, tutti trafelati di sudore, sotto il sole alto.
– E come fate, poveri cristiani, a lavorare a quest’ora?
– Come facciamo? Abbiamo chi ci tiene freschi –. E si vide uno che
soffiava: pfuh! pfuuuh!
– Come ti chiami? – gli chiesero.
– <persName source="#fable126" type="helper" subtype="trickster">Soffiarello</persName>, – rispose. – Io son capace di fare tutti i venti. Pfuu!
Questa è la tramontana. Pfuu! Questo è lo scirocco. Pfuu! Questo è il
levante –. E continuò a fare venti soffiando a piene gote. – E se volete
l’uragano, vi faccio pure l’uragano –. Soffiò e cominciarono a cadere a
terra gli alberi, a volar per aria le pietre, un’ira di Dio.
– Basta, basta! – gli dissero, e si calmò.
Fece il Magliese: – Amico, io ho cento ducati. Ci vieni con me?
– E andiamo –. Fecero un’allegra compagnia tutti insieme: questo ne
raccontava una, quello ne contava un’altra, e così giunsero a Napoli. Per
prima cosa, andarono a mangiare, è naturale. Poi andarono da un
barbiere, si misero tutti in ghingheri e uscirono a passeggio, a fare i
guappi. Passò un giorno, due giorni, tre giorni, e dei cento ducati si
cominciava già a vederne il fondo. Disse il Magliese: – Amici, l’aria di
Napoli non mi piace. Andiamocene a Parigi che è meglio.
Cammina cammina, arrivarono a Parigi. Sulla porta della città, videro
scritto:
Chi riesce a vincere alla corsa la figlia del Re, se la sposa. Se perde,
pena di morte.
Disse il Magliese: – Folgore, a te, tocca –; e salì a Palazzo reale. Si
rivolse a un maggiordomo: – Eccellenza, io sono uno che viaggia per
divertimento, ma entrando stamani in città ho letto la scommessa della
figlia del Re. Voglio tentare.
– Figlio mio, – rispose il maggiordomo, – te lo dico in confidenza,
quella è una pazza. Non vuole sposarsi, e va trovando tutti questi
imbrogli, e fa andare a morte tanti bei giovani. Mi piange il cuore,
vederti fare la fine degli altri.
– No, no, – disse il Magliese. – Va’ a dirglielo e combina il giorno, che
io sono pronto.
Fu fissato tutto per domenica. Il Magliese scese a dirlo ai compagni: –
Ah, non sapete niente? Lo spettacolo è domenica! – E andarono alla
locanda a fare una mangiata e a combinare il da farsi. Disse Folgore
Saetta: – Sai cosa devi fare? Sabato sera mi mandi con un biglietto, che
t’è venuta la febbre e non puoi correre, e mandi me; se vinco, sposa
sempre te, e se perdo sei sempre tu che t’impegni di farti mandare alla
morte.
Così fecero, e la domenica mattina il popolo s’accalcò lungo tutta la
strada spazzata che non si vedeva più un granello di polvere. Venuta
l’ora, scese la Reginella, vestita da ballerina, e si mise vicino a Folgore
Saetta. Tutti stavano a occhi spalancati. Diedero il segno. Prrr! La
Reginella si lanciò come una lepre. Ma Folgore Saetta, in quattro balzi le
passò sopra la testa e la lasciò indietro cento passi. Figuratevi i battimani,
gli evviva! Gridavano tutti: – Bravo l’Italiano! S’è trovato finalmente chi
le caccia i grilli, a questa pazza!</p>
<p>Lei se ne tornò con un becco come un pappagallo. Disse il Re: – Figlia
mia, l’idea di questa scommessa è stata tua e adesso ti tocca pigliartelo,
sia chi sia –. Ma lasciamo lei e prendiamo Folgore Saetta. Tornò in
locanda e lì, giù a mangiare e bere con tutta la compagnia. Ma sul più
bello: – Sst!! – fece Orecchialepre, e si mise a terra come faceva lui. – Ce
l’ha con noi. La Reginella dice che non ti vuole per marito a nessun
costo, che la corsa non vale, e che bisogna farne un’altra. E sta
interrogando una magàra, perché trovi qualcosa per non farti vincere. E
la magàra le dice che fa una magarìa a una pietra, e la fa incastonare
in un anello, e la Reginella deve regalare l’anello a te prima della corsa,
e quando l’avrai al dito non lo potrai più togliere e non ti reggeranno
più le gambe.
– E io che ci sto a fare? – disse Ciecadritto. – Prima di metterti a
correre, tendi la mano, e io tiro una freccia e ti faccio saltar via la pietra
dall’anello. Poi vediamo cosa sa fare, la Reginella nostra!
– Bravo! Bravo! – dissero tutti, e non ci pensarono più.
L’indomani arrivò al malato un biglietto della Reginella, che si
compiaceva per la bravura del suo amico, ma, se non gli dispiaceva,
voleva si ripetesse lo spettacolo un’altra volta domenica.
Domenica, lungo la strada c’era ancora più gente. Venne l’ora e scese
lei con le gambe fuori come una saltimbanca, e s’avvicinò all’Italiano
porgendogli un anello: – Te’, bel giovane, giacché sei stato il solo a
vincermi alla corsa, ti regalo quest’anello per ricordo della sposa del tuo
amico –. Gl’infilò l’anello, e lui si sentì le gambe che facevano giacomo
giacomo, e non si teneva più ritto. Ciecadritto, che lo teneva d’occhio, gli
gridò: – Tendi la mano! – Lui, lentamente, a fatica, stese la mano, e
proprio in quel momento suonò la tromba. La Reginella era già corsa via
davanti a lui. Ciecadritto tirò, la freccia fece volar via l’anello, e Folgore
Saetta spiccò quattro guizzi, arrivò dietro alla Reginella, la saltò alla
cavallina, la fece andare a faccia in terra e la passò.
Ma il più gran spettacolo era il popolo! Evviva, cappelli in aria! Lo
presero in braccio e lo portarono in trionfo per il paese, per la gioia
d’aver visto umiliata la superbia della Reginella.
E quando infine i cinque scapestrati si trovarono soli, presero ad
abbracciarsi, a darsi manate sulla schiena. – Siamo ricchi! – diceva il
Magliese. – Domani, sarò Re e voialtri voglio vedere chi pretenderà di
cacciarvi da Palazzo reale! Ditemi cosa volete che vi faccia.
– Ciambellano! – diceva uno.
– Ministro! – faceva un altro.
– Generale! – diceva un terzo.
Ma Orecchialepre fece segno di stare zitti. – Terra mi chiama! – e si
buttò giù a sentire. Sentì che a Palazzo reale stavano discutendo
d’offrirgli una grossa somma per aggiustar la cosa e non fargli sposare la
Reginella.
– Adesso tocca a me, – disse Forteschiena. – Le faccio sputare anche
l’anima.
La mattina dopo, il Magliese si mise tutto in ghingheri e si presentò a
Palazzo. Fuor della sala trovò un consigliere. – Figlio mio, vuoi sentire il
consiglio d’uno più vecchio di te? Se ti prendi per moglie quella pazza,
ti prendi il diavolo in casa. Invece, se vuoi qualsiasi somma, chiedila, e
vattene in grazia di Dio.</p>
<p>– Ti ringrazio di quel che m’hai detto, – fece il Magliese. – Ma di dire
quanti tornesi voglio non mi va. Facciamo che vi mando un amico mio e
tutto quel che potete caricargli sulle spalle lo caricate.
Così si presentò Forteschiena, con cinquanta sacchi da dieci tomoli 12
l’uno. – Mi manda l’amico mio perché mi carichiate.
Tutti si guardarono, prendendolo per pazzo. – Dico davvero, – fece
lui, – sbrigatevi –. Entrarono nel tesoro e cominciarono a riempire uno di
quei sacchi. Per caricarglielo sulle spalle ci vollero venti persone a
sollevarlo. Quando gliel’ebbero messo addosso, gli chiesero: – Ce la fai?
– Puh! – disse lui. – Mi pare d’averci un filo di paglia.
Si rimisero a empire sacchi, e finirono il monte dell’oro. Attaccarono
quello dell’argento e anche l’argento finì tutto sulle spalle di
Forteschiena. Presero il rame, e neanche il rame bastava. Ficcarono nei
sacchi candelieri, stoviglie, e lui reggeva tutto.
– Come ti senti? – gli chiedevano.
– Scommettiamo che mi carico anche il Palazzo?
Vennero i compagni e videro una montagna che camminava da sola,
con sotto due piedini. E si misero in strada per andarsene, in grande
allegria.
Avevano fatto cinque o sei miglia, quando Orecchialepre che ogni
tanto si chinava ad ascoltare, disse: – Compagni, a Palazzo reale stanno
tenendo concistoro. C’è il consigliere che sapete cosa dice? «È possibile,
Maestà, che quattro saltafossi ci abbiano lasciati nudi come vermi, che
non possiamo nemmeno comprarci un soldo di pane? Tutto quel che
avevamo, si son presi! Presto! Mandiamo un reggimento di cavalleria e
facciamoli a pezzi!»
– Be’, è finita, – disse il Magliese. – Tutte le altre le abbiamo
arrangiate, ma ora, con gli schioppi, chi ci si mette?
– Ah, scemo! – disse Soffiarello. – Ti sei scordato che io faccio alzare
l’uragano e li mando tutti a gambe all’aria? Voi andate avanti, che vi
faccio vedere io!
Si sentiva già lo scalpitio dei cavalli. Appena furono a tiro, Soffiarello
cominciò a soffiare, prima pian piano: pf, pf, poi più forte: pfff!, che
cominciarono a essere accecati dalla polvere, poi fortissimo: pfuuu! e si
videro i cavalieri rotolare sotto i cavalli, gli alberi con le radici per aria, i
muri che crollavano, i cannoni che volavano!
Quando fu sicuro d’averne fatto una frittata, raggiunse i compagni, e
disse: – Eh, questa non se la sognava, il Re di Francia! Se lo tenga per
detto e lo racconti ai figli suoi.
Così tornarono a Maglie in grazia di Dio, si spartirono quattro milioni
per ciascuno, e quando si ritrovavano tutti insieme dicevano: – Alla
faccia del Re di Francia e di quella pazza di sua figlia!</p>
         </div>
		 <div xml:id="fable127">
            <head><note>127. Ari-ari, ciuco mio, butta danari!</note></head>
            <span><placeName>Terra d'Otranto</placeName></span>
         <p>C’era una volta la <persName source="#fable127" type="dispatcher" subtype="caregiver">madre</persName> d’un figlio. Questa madre mandò questo <persName source="#fable127" type="protagonist" subtype="explorer">figlio</persName> a
studiare da un monaco, che gli insegnasse le cose di Dio, ma il figlio
non aveva voglia d’imparar niente. Le vicine la consigliavano di
mandarlo al collegio, che là c’era Maestro Refolo che te li istruisce nella
dottrina come tanti passerotti. Maestro Refolo fece del suo meglio, ma
non riuscì a ficcargli in testa neanche l’abbiccì. Finì per cacciarlo dal
collegio; e lui se ne andò a casa facendo capriole dalla contentezza.
Quando sua madre se lo vide di nuovo davanti, diede mano alla scopa e
giù botte. – Vattene da casa mia, birbante! Non capitarmi più sotto gli
occhi!
Uscì di casa e si mise per via. Cammina cammina, trovò un giardino
senza mura. Siccome aveva fame, s’arrampicò su un pero e si mise a
mangiar pere.
Mentr’era sul più bello, sentì: – Uhm, uhm! Qui c’è odore di carne
umana! – e sotto il pero veniva ad annusare il <persName source="#fable127" type="helper" subtype="sage">Nanni-Orco</persName>, che era il
padrone del giardino.
– Sì che sono carne umana, – disse il ragazzo dal pero. – Sono un
povero ragazzo cacciato di casa da sua madre.
– Be’, scendi, – disse il Nanni-Orco, – che ti porto a casa mia.
Lo portò a casa, lo rivestì a nuovo, e lo tenne con sé. – Ora starai
con me e così non ti batterà più nessuno –. Tutte le mattine, il Nanni
andava a lavorare e si portava il ragazzo dietro. Per due anni fece questa
vita. Quando un giorno lo trovò che se ne stava mogio mogio.
– Che cos’hai che stai mogio? – gli chiese il Nanni.
– Voglio vedere la mamma mia, che chissà quanti pianti s’è fatta a
non vedermi più.
Il Nanni disse: – Stai davvero in pena per la mamma tua? E allora ti
lascerò andare a vederla. Ti darò un ciuco da portarle in regalo. Quando
sarai arrivato a casa, portalo dentro e digli: «Ari-ari, ciuco mio, butta
danari!» E il ciuco butterà danari dal didietro. Ma bada bene che non te
lo portino via per la strada!
Il ragazzo se ne partì col ciuco. Dopo un mezzo miglio si disse:
«Voglio vedere un po’ se è vero che questo ciuco butta i danari!» Si
guardò intorno per assicurarsi che non ci fosse nessuno, scese da cavallo
e disse: – Ari-ari, ciuco mio, butta danari! – E lui, trrr!, alzò la coda e
buttò fuori tanti quattrini.
Il Nanni-Orco, che s’era messo in cima alla torre di casa sua a spiare
le mosse del ragazzo, disse fra sé: «Ahi! L’ha fatta!»
Il ragazzo si riempì le tasche di quattrini e rimontò sul ciuco. Arrivò
a una locanda e chiese la camera più bella per metterci il ciuco. Il
locandiere gli chiese il perché.
– Perché il mio <persName source="#fable127" type="helper" subtype="animal">ciuco</persName> butta danari.
– E com’è che butta danari?
– Basta dirgli: «Ari-ari, butta danari!»
– Ma no, figliolo, – disse il locandiere, – mettiamolo nella stalla: lo
copriremo con un sacco perché non sudi e sta’ sicuro che nessuno te lo
tocca.</p>
<p>Il ragazzo, con tutti i quattrini che aveva, ordinò da mangiare e da
bere finché non ne poté più, e poi andò a dormire. Il locandiere scese
nella stalla, mise al posto del ciuco un altro che gli somigliava, e si portò
via quello del ragazzo. Lui s’alzò la mattina e domandò: – Non avete
mica detto niente al mio ciuco?
– No, e che gli dovevo dire?
– Bene, bene, – fece lui, salì in groppa e se ne andò dalla mamma. –
Apri, mamma mia, sono Ntoni tuo!
– Ah fuoco mio! Sei tornato, finalmente! Credevo già che fossi perso
dal mondo!
Il figlio entrò. – Mamma mia, come stai?
– Stracca di fatica, sto, che ho lavato una conca di roba e mi sono
guadagnata due piselli!
– Te’, te’! Di questa roba mangi? – Pigliò la pignatta e la buttò fuori
dalla porta. Figuratevi quella povera donna i pianti e i gridi che ci fece a
vedersi buttar via i piselli!
– Mamma mia, non gridare, che ti faccio ricca! – Tirò via la coperta
dal letto e la stese in terra; fece entrare il ciuco e disse: – Ari-ari, butta
danari!
Sì, poteva aspettare che il ciuco buttasse danari! – Ari-ari, butta
danari! – continuava a ripetere lui, e niente. Allora afferrò un bastone e,
tiritin taratan, gli menò tante legnate, che il ciuco finì per mollare tutto
quel che aveva in corpo. La madre, quando vide che gli aveva riempito
la coperta di letame, strappò di mano al figlio il bastone e cominciò a
pestargli le ossa.
Mogio mogio, il figlio prese la strada tra le gambe e se ne tornò dal
Nanni-Orco. Quando il Nanni lo vide: – Ah! Te ne sei tornato! Be’, ora te
ne starai con me, e non ti venga più in testa d’andare da tua madre.
Passò un po’ di tempo, e il ragazzo si mise a frignare che voleva
andare a vedere la mamma sua. Il Nanni gli diede una salvietta. – Bada
di non far sciocchezze, – gli disse, – quando sarai da mamma tua, di’:
«Tovagliolo mio, apparecchia tavola!»
Il ragazzo se ne andò. Arrivato al posto dell’altra volta, tirò fuori la
salvietta e disse: – Tovagliolo mio, apparecchia tavola! – E ne uscì ogni
ben di Dio: maccheroni, polpette, salciccia, sanguinaccio, vino buono.
– Ah! – fece lui. – Ventre mio, fatti capanna! Adesso la mamma mia
non avrà più da piangere per i piselli buttati!
Si riempì ben bene, poi disse: – Tovagliolo mio, sparecchia tavola! – e
si rimise in viaggio. Arrivò alla solita locanda. Appena lo videro: – Ah,
Ntoni, come stai?
– Bene. Che c’è da mangiare?
– Due rape e due fagioli napoletani, figliolo, ché questa è locanda di
carrettieri!
– Bah! Di queste porcherie io non ne mangio. Ora vi faccio vedere io
che cos’è una cena –. Tirò fuori la salvietta e disse: – Tovagliolo mio,
apparecchia tavola! – e ne uscì pesce in umido, pesce arrosto, cotoletta
alla milanese, vino, ogni ben di Dio. Quando si fu rimpinzato ben bene,
si cacciò la salvietta nella tasca del petto e disse: – Questo vi voglio
vedere a portarmelo via come il ciuco! Guardate dove lo tengo! – Ma
proprio in quel momento, da tanto aveva bevuto e mangiato, cascò
addormentato e dovettero prenderlo in collo per portarlo a dormire. La
salvietta gliela tolsero di tasca e al suo posto ce ne misero un’altra che
somigliava. L’indomani, s’alzò, disse: – Ah! questa non ce l’avete fatta a
portarmela via! – e si mise la strada sotto i piedi.
Arrivò dalla mamma. Bussò. – Che c’è?
– Io, sono, mamma.
– Maledizione, sei di nuovo qui? Cammina, vattene da casa mia.
– No, mamma mia, apri: stavolta ti darò da esser sazia per tutta la
vita!
Quando la madre gli ebbe aperto, le domandò: – Cos’è che mangi
stasera, mamma mia?
– Cosa mangio? Due senapucce che ho colte dietro la Madonna
Addolorata, nel giardino del signorino.
Il figlio prese la padella e la rovesciò fuori della finestra con tutte le
senapucce.
– Ah, assassino! Ah, infame! Un’altra volta mi lasci a digiuno! Sa
Iddio quante grida mi fece dietro Vito Borgia, che mi sorprese mentre le
coglievo, e tu, assassino, me le butti via!
– No, no, mamma mia! – le fece lui. – Prendi questo pezzo di salvietta
e vedrai cosa ne esce. Tovagliolo mio, apparecchia tavola! Tovagliolo mio,
apparecchia tavola!
Ma per quanto lui ripetesse: – Tovagliolo mio, apparecchia tavola! –
non ne usciva proprio niente. Tira di qua, tira di là, la salvietta si
ridusse in fili che non era buona più che come straccio. La madre gli
diede un fracco di legnate e lo cacciò ancora di casa.
Un’altra volta se ne tornò dal Nanni. – Che t’è successo, rimbambito?
Te l’avevo detto che ne buscavi di nuovo? – E si rimisero a fare la vita
di prima, d’andare a zappare in campagna.
Dopo un po’, gli tornò la smania d’andare a veder la mamma. Disse il
Nanni: – Be’, figliolo, questa è l’ultima volta. Tieni questa mazza, e
quando sarai da tua madre di’: «Mazza mia, dammi dammi!»
Piangendo, il ragazzo si licenziò dal Nanni e se ne andò. Da quel
curioso che era, arrivato al solito posto, volle provare, e disse: – Mazza
mia, dammi dammi! – Chi la poteva fermare più, la mazza? Si mise a
dare mazzate a dritto e a rovescio e girava come un tornio.
Lassù d’in cima alla torre, il Nanni-Orco si torceva dalle risa. –
Adesso sì che metterà giudizio!</p>
<p>Il ragazzo gridava: – Mazza mia, stattene quieta! Mazza mia, m’hai
ucciso!
– Dàgli, dàgli! – gridava il Nanni da sopra la torre; e quando vide
che il ragazzo non ne poteva più, disse: – Be’, stattene quieta, – e la
mazza si fermò.
Tutto malconcio, andò alla locanda. – Di nuovo qui, Ntoni? E come
stai, bello mio? Cosa t’han fatto che vai tutto fasciato?
– Niente, vado subito a dormire. Tenetemi questo bastone, ma badate
bene di non dire mai: «Mazza mia, dammi dammi!»
Alla notte il locandiere prese la mazza e provò a dire: – Mazza mia,
dammi dammi! – La mazza cominciò a bastonare di santa ragione lui e
tutta la sua famiglia, girando come un arcolaio. – Aiuto! Aiuto! Cristiani,
ci uccide!
Accorse il ragazzo. – Ridatemi il ciuco e la salvietta, se no non mi
riprendo la mazza.
Gli ridiedero il ciuco e la salvietta. Quando si fu assicurato che erano
proprio i suoi, riprese la mazza e se ne andò. Arrivò a casa di sua madre
con la mazza, il ciuco e la salvietta.
Quando sentì bussare, sua madre aperse uno sportello e vide che era
lui con un altro ciuco. – Ah, brigante! Ah, malandrino! Vattene, vattene,
che ti possano scorticare!
Lui fece: – Be’, mazza, dagliene due, ma piano piano.
La mazza entrò dallo sportello e punf, punf, gliene suonò due.
– Ah, infame! Ah, giuda! Batti tua madre?
– Aprimi con le buone, se non vuoi che la mazza ti batta.
La madre aperse e lui entrò col ciuco. – No, il ciuco no! Non mi
vorrai di nuovo sporcare tutta la casa? – cominciò a sbraitare la madre.
– Be’, – fece lui, – mazza mia, dagliene altre due.
Così la madre smise subito di gridare. Il figlio tirò via la coperta del
letto, e fece buttar fuori al ciuco un mucchio di quattrini. Poi tirò fuori il
tovagliolo e gli fece apparecchiare tavola: si sedettero, mangiarono,
bevvero e se ne stettero contenti e consolati, mentre noi siamo rimasti qui
assetati.</p>
         </div>
		 <div xml:id="fable128">
            <head><note>128. La scuola della Salamanca</note></head>
           <span><placeName>Terra d'Otranto</placeName></span>
         <p>C’era una volta un <persName source="#fable128" type="dispatcher" subtype="caregiver">padre</persName> che aveva un figlio solo. A questo <persName source="#fable128" type="protagonist" subtype="explorer">figlio</persName>, che
mostrava d’aver la testa fina, disse il padre: – Figlio mio, a forza di
risparmi sono arrivato a metter da parte cento ducati uno sull’altro, e
vorrei farli raddoppiare. Ma a far dei negozi non mi fido, ho paura di
perderceli tutti: perché gli uomini, per un verso o per l’altro, sono tanti
birbanti, e così non faccio altro che pensare notte e giorno a quel che
devo fare, e mi ci mangio le midolla. Tu, dimmi un po’ cosa ne pensi?
Che ti dice questo tuo cervello?
Il figlio restò un po’ in silenzio, come sovrappensiero, e quand’ebbe
riflettuto ben bene rispose così: – Tata, ho sentito dire della scuola della
Salamanca, dove s’imparano tante e tante cose. Se coi nostri cento ducati
posso entrarci, sta’ sicuro che quando ne uscirò saprò il fatto mio, e mi
basterà darmi un po’ da fare perché i quattrini vengano a palate.
Al padre questa pensata piacque, e il giorno appresso, senza perdere
tempo, si misero la strada sotto i piedi e camminarono verso la
montagna. Cammina cammina, arrivarono a un eremitaggio. – Olà, olà,
dell’eremitaggio!</p>
<p>– Olà, olà, chi viene?
– Un’anima battezzata tale e quale a te!
– Qui non canta gallo, qui non luce luna, come cammini tu, anima
sola? Porti forbiciglia per tagliare le mie ciglia? Porti forbicioni per
tagliare i miei ciglioni?
– Porto forbiciglia, porto forbicioni, per tagliare le tue ciglia, per
tagliare i tuoi ciglioni –. Appena detta questa risposta, la porta
dell’eremitaggio s’aperse di botto e il padre col figlio entrarono.
Tagliarono con le forbici le lunghe ciglia di quel vecchione e quando lui
poté alzar le palpebre e vederli gli chiesero consiglio.
L’<persName source="#fable128" type="helper" subtype="citizen">eremita</persName> approvò la loro decisione, fece molte raccomandazioni al
ragazzo e alla fine disse: – Quando sarete arrivati in cima a quella
montagna lontana lontana, battete il terreno con questa bacchetta che vi
do, e da sottoterra vedrete uscire un vecchio più vecchio di me, e quello
è il <persName source="#fable128" type="villain" subtype="magician">Maestro della Salamanca</persName>.
Detto questo, fecero un altro po’ di conversazione, poi si salutarono.
Per due giorni e per due notti padre e figlio continuarono a camminare,
e arrivati che furono in cima alla montagna fecero come aveva detto
l’eremita: il monte s’aperse e comparve il Maestro.
Quel povero padre, allora, si buttò in ginocchio e con le lagrime agli
occhi gli raccontò perché era venuto fin lassù. Il Maestro, senza
commuoversi per nulla, cuore duro come tutti i maestri, si prese i cento
ducati e poi fece entrare padre e figlio in casa sua. Li portò in giro per
stanze e stanze e stanze, e queste stanze erano tutte piene d’animali, di
tutte le specie; lui passava e fischiava, e a quel fischio tutti gli animali
diventavano tanti giovanotti, belli come il sole. E il Maestro disse al
padre: – Adesso, a tuo figlio non hai più da pensare. Qui sarà tenuto
meglio d’un signore; io gli insegnerò i segreti della scienza, e alla fine
dell’anno, se riuscirai a riconoscerlo in mezzo a tutti questi animali te lo
riporterai a casa coi cento ducati che m’hai dato; ma se non riuscirai a
riconoscerlo, resterà con me per sempre.
A queste triste parole, il povero padre si mise a piangere; ma poi,
fattosi animo, abbracciò il figlio, lo baciò e ribaciò, e solo solo prese la via
del ritorno.
Il Maestro cominciò le lezioni mattina e sera e il giovane imparava al
volo e andava avanti con passi da gigante: dopo poco tempo era tanto
bravo che era uno di quelli che sapevano fare già da solo. Insomma,
quando spirò l’anno, l’allievo aveva raccolto dal Maestro tutto il bene e
tutto il male.
Il padre intanto, s’era messo in strada per andarlo a riprendere, ed era
disperato, poveretto, perché non sapeva come passare quella prova del
riconoscimento in mezzo a tanti animali. Saliva per la montagna quando
si sentì intorno del vento, e nel vento, una voce disse: – Vento sono e
uomo divento –. Ed ecco che si vide davanti il suo figliolo.
– Tata, – gli disse il giovane, – sta’ attento: il Maestro ti porterà in
una stanza piena di piccioni; sentirai un piccione che tuba; quello sarò io
–. E così detto, – Uomo sono e vento divento, – ridivenne vento e volò
via.
Tutto allegro, il padre continuò la via della Salamanca. Giunto sulla
cima della montagna, batté con la bacchetta il terreno, e paff! gli si
presentò il Maestro. – Sono venuto a ripigliarmi il mio ragazzo, – disse il
padre, – e spero che Dio mi faccia la grazia di non confondermi e di
farmelo riconoscere.
– Bravo, bravo! – rispose il Maestro, – ma sta’ sicuro che non ne cavi
niente. Vieni con me.
Lo fece girare da una parte e dall’altra, scendere, salire, tutto per
confonderlo, e una volta arrivati alla stanza dei piccioni, – Ora tocca a
te: dimmi se qua dentro c’è tuo figlio, che se non c’è passiamo avanti.
In mezzo a quei piccioni, uno bianco e nero che era una bellezza
cominciò a far la ronda e a tubare: – Cururù, cururù, – e il padre,
senza perder tempo: – Mio figlio è questo, sento che è questo, me lo dice
il sangue…
Il Maestro restò con un palmo di naso. Ma che doveva fare? Bisognava
che stesse ai patti e restituisse il figlio, e assieme al figlio i cento ducati,
cosa che gli dispiaceva ancora di più.
Padre e figlio, felici e contenti, se ne tornarono al paese e appena
arrivati invitarono a un bel banchetto i parenti e gli amici e mangiarono
e bevvero in allegria. Passato un mese in baldoria, il figlio fece questo
discorso al padre: – Tata mio, i cento ducati sono sempre lì, non li
abbiamo ancora raddoppiati; e se ci dobbiamo fare una casetta non
bastano nemmeno per i mattoni. Allora, cosa ci sono andato a fare alla
scuola? Non ci sono andato per diventare uno che sa guadagnare
quattrini a palate? Stammi a sentire: domani è la fiera di San Vito a
Spongano, io mi farò cavallo con la stella in fronte, e tu mi porterai a
vendere. Bada che di certo alla fiera verrà il Maestro e mi riconoscerà,
ma tu non mi vendere a meno di cento ducati e franco di cavezza. Non
te ne scordare, ché nella cavezza stanno tutte le speranze mie.
Venne l’indomani, il figlio, sotto gli occhi di suo padre, si trasformò in
un bel cavallo con la stella in fronte; e andarono alla fiera. Tutta la
gente stava a bocca aperta intorno a quella bella bestia, tutti lo volevano,
ma appena sentivano che il padrone ne chiedeva cento ducati, si
tiravano indietro. Mancava poco alla fine della fiera quando piano piano
s’avvicinò un vecchio, guardò il cavallo davanti e di dietro, e disse: –
Quanto ne chiedi?
– Cento ducati e franco di cavezza.
A sentire quel prezzo il vecchio bofonchiò un po’, cominciò a tirare, a
dire che era troppo, ma visto che non lo vendeva per meno, si mise a
contare i danari. Il padre stava intascando i danari e non aveva ancora
tolto la cavezza al cavallo, quando quel vecchio maledetto, svelto come
un cardellino, saltò in groppa al cavallo e via dalla fiera come il vento. –
Ferma! Ferma! Devo riprendere la cavezza! Franco di cavezza! – prese a
gridargli dietro il padre, disperato, ma non si vedeva più neanche la
polvere.
Col maestro sulla groppa, il cavallo correva a suon di legnate; una
gragnuola di legnate così fitta che il cavallo sanguinava da tutto il
corpo e dopo un po’ sarebbe stramazzato a terra, se, per fortuna, non
fossero arrivati a una taverna. Il Maestro smontò di sella, condusse il
cavallo tutto piagato nella stalla, lo legò alla mangiatoia vuota, e lo lasciò
così senza biada e senza acqua con la cavezza al muso.
In quella taverna era a servizio una ragazza così bella che era una
cosa da vedersi, e mentre il Maestro era su che mangiava, si trovò a
passare per la stalla. – Ah, povero cavallo! – esclamò. – Il tuo padrone
dev’essere proprio un cane! Lasciarti così a digiuno assetato e tutto
insanguinato! Ora ti governerò io –. Per prima cosa lo portò a bere alla
fontana, e per farlo bere meglio gli levò la cavezza.
– Cavallo sono e anguilla divento! – disse il cavallo appena fu senza
cavezza, e diventato anguilla si buttò nella fontana.
Il Maestro sentì, lasciò il piatto di maccheroni che stava mangiando e
corse giù, giallo dalla rabbia. – Uomo sono e capitone divento! – gridò e
si buttò anche lui in acqua, diventando capitone e inseguendo l’anguilla.
Il discepolo non si perse di coraggio, disse: – Anguilla sono e colomba
divento! – e paff! volò via dall’acqua, cambiato in una bella colomba. E il
mago: – Capitone sono e falcone divento! – E gli volò dietro cambiato in
falcone. Volando volando, sempre lì lì per raggiungersi, arrivarono a
Napoli. Nel giardino del Re, seduta al fresco sotto un albero c’era la
<persName source="#fable128" type="helper" subtype="lover">Reginella</persName>. Se ne stava cogli occhi per aria, e subito s’accorse della povera
colomba perseguitata dal falcone, e le prese tanta pena. Il discepolo
appena la vide: – Colomba sono e anello mi faccio –. Diventò un anello
d’oro e cascò giù dal cielo sul petto della Reginella. Il falco fece un giro
largo largo e s’andò ad appollaiare sulle tegole della casa di fronte.
Alla sera, la Reginella, quando si spogliò, togliendosi il busto si trovò
tra le mani quell’anello. Si avvicinò al candeliere per vederlo meglio e
sentì queste parole: – Reginella mia, perdonami se sono entrato da te
senza chiedere permesso, ma devo salvarmi la vita. Permettimi di
mostrarmi nel mio vero aspetto, e ti racconterò tutta la mia storia.
A sentir quella voce la Reginella quasi morì dalla paura, ma poi la
curiosità fu più forte e gli diede il permesso di mostrarsi. – Anello sono e
uomo divento! – L’anello risplendette più forte e comparve un giovane
bello come il sole. La Reginella restò incantata e non gli toglieva più gli
occhi di dosso; quando poi seppe tutte le sue virtù e le disgrazie che
stava soffrendo, se ne innamorò e volle che restasse con lei. Il giorno il
giovane ridiventava anello e lei se lo portava al dito; alla sera,
quand’erano soli, riprendeva il suo aspetto umano.
Ma il Maestro non stava in ozio. Un mattino il Re si svegliò
spasimando dai dolori. Furono chiamati tutti i medici, gli fecero prendere
tutti i farmachi e tutte le spezie, ma i dolori non passavano. La Reginella
era in pena, e il giovane ancor di più, perché sapeva che tutto questo
era opera del Maestro. Difatti, ecco che si presentò a Palazzo un medico
forestiero d’un paese in capo al mondo, e dichiarò che se lo facevano
entrare nella camera del Re lui l’avrebbe sanato. Lo fecero subito passare,
ma la Reginella vide l’anello che risplendeva più forte e capì che il
giovane le voleva parlare. Si chiuse in camera sua, e il giovane le disse: –
Ahimè, cos’avete fatto! Quel medico è il Maestro! Guarirà tuo padre, ma
per compenso vorrà il tuo anello! Tu di’ che non vuoi darlo, ma se il Re
ti obbliga, buttalo forte in terra!
Così infatti avvenne: il Re guarì, e disse al medico: – Chiedimi tutto
quello che tu desideri, e io te lo darò –. Il medico prima fece finta di
non voler niente, ma poiché il Re insisteva domandò l’anello che la
Reginella aveva al dito. Lei a piangere, a gridare; finì per farsi venire
uno svenimento, ma quando sentì che il Re l’aveva afferrata per la
mano per toglierle l’anello di forza, s’alzò tutt’a un tratto, se lo sfilò dal
dito e lo sbatté per terra.
Appena l’ebbe gettato, si sentì: – Anello sono e melagrana divento! –
La melagrana si ruppe per terra e i chicchi schizzarono per tutta la
stanza.
– Medico sono e gallo divento! – disse il Maestro, divenne gallo e si
mise a beccare tutti i chicchi uno per uno. Ma un chicco era andato a
finire sotto le falde della Reginella che lo tenne lì nascosto.
– Melagrana sono e volpe divento! – disse il chicco, e dalle falde della
Reginella saltò fuori una volpe, e si mangiò il gallo in un boccone.
Il discepolo era stato più bravo del Maestro! La volpe ridivenne un
giovane, raccontò al Re la sua storia e l’indomani sparavano tutti i
cannoni per le nozze della Reginella.</p>
         </div>
		 <div xml:id="fable129">
            <head><note>129. La fiaba dei gatti</note></head>
            <span><placeName>Terra d'Otranto</placeName></span>
        <p>Una <persName source="#fable129" type="dispatcher" subtype="caregiver">donna</persName> aveva una <persName source="#fable129" type="villain" subtype="rebel">figlia</persName> e una <persName source="#fable129" type="protagonist" subtype="caregiver">figliastra</persName>, e questa figliastra la teneva
come un ciuco da fatica, e un giorno la mandò a cogliere cicorie. La
ragazza va e va, e invece di cicoria trova un cavolfiore: un bel cavolfiore
grosso grosso. Tira il cavolfiore, tira, tira, e quando lo sradicò, in terra
s’aperse come un pozzo. C’era una scaletta e lei discese.
Trovò una casa piena di gatti, tutti affaccendati. C’era un gatto che
faceva il bucato, un gatto che tirava acqua da un pozzo, un gatto che
cuciva, un gatto che rigovernava, un gatto che faceva il pane. La
ragazza si fece dare la scopa da un gatto e l’aiutò a spazzare, a un altro
prese in mano i panni sporchi e l’aiutò a lavare, all’altro ancora tirò la
corda del pozzo, e a uno infornò le pagnotte.
A mezzogiorno venne fuori una gran gatta, che era la mamma di
tutti i gatti, e suonò la campanella: – Dalin, dalon! Dalin, dalon! Chi ha
lavorato venga a mangiare, chi non ha lavorato venga a guardare!
Dissero i gatti: – Mamma, abbiamo lavorato tutti, ma questa ragazza
ha lavorato più di noi.
– Brava, – disse la <persName source="#fable129" type="helper" subtype="animal">gatta</persName>, – vieni e mangia con noi –. Si misero a
tavola, la ragazza in mezzo ai gatti e Mamma Gatta le diede carne,
maccheroni e un galletto arrosto; ai suoi figli invece diede solo fagioli.
Ma alla ragazza dispiaceva di mangiare da sola e vedendo che i gatti
avevano fame, spartì con loro tutto quello che Mamma Gatta le dava.</p>
<p>Quando si alzarono, la ragazza sparecchiò tavola, sciacquò i piatti dei
gatti, scopò la stanza e mise in ordine. Poi disse alla Mamma Gatta: –
Gatta mia, ora bisogna che me ne vada, se no mia mamma mi sgrida.
Disse la gatta: – Aspetta, figlia mia, che voglio darti una cosa –. Là
sotto c’era un grande ripostiglio, da una parte era pieno di roba di seta,
dalle vesti agli scarpini, dall’altra pieno di roba fatta in casa, gonnelle,
giubbetti, grembiuli, fazzoletti di bambace, scarpe di vacchetta. Disse la
gatta: – Scegli quel che vuoi.
La povera ragazza che andava scalza e stracciata, disse: – Dammi un
vestito fatto in casa, un paio di scarpe di vacchetta e un fazzoletto da
mettere al collo.
– No, – disse la gatta, – sei stata buona coi miei gattini e io ti voglio
fare un bel regalo –. Prese il più bell’abito di seta, un bel fazzoletto
grande, un paio di scarpini di raso, la vestì e disse: – Ora che esci, nel
muro ci sono certi pertugi; tu ficcaci le dita, e poi alza la testa in aria.
La ragazza, quando uscì, ficcò le dita dentro quei buchi e tirò fuori
la mano tutta inanellata, un anello più bello dell’altro in ogni dito. Alzò
il capo, e le cadde una stella in fronte. Tornò a casa ornata come una
sposa.
Disse la matrigna: – E chi te le ha date tutte queste bellezze?
– Mamma mia, ho trovato certi gattini, li ho aiutati a lavorare e
m’hanno fatto dei regali, – e le raccontò com’era andata. La madre,
l’indomani, non vedeva l’ora di mandarci quella mangiapane di sua
figlia. Le disse: – Va’ figlia mia, così avrai anche tu tutto come tua
sorella.
– Io non ne ho voglia, – diceva lei, da quella malallevata che era, –
non ho voglia di camminare, fa freddo, voglio stare vicino al camino.
Ma la madre la fece uscire a suon di bastonate. Quella ciondolona
cammina cammina, trova il cavolfiore, lo tira, e scese dai gatti. Al primo
che vide gli tirò la coda, al secondo le orecchie, al terzo strappò i baffi, a
quello che cuciva sfilò l’ago, a quello che tirava l’acqua buttò il secchio
nel pozzo: insomma non fece altro che dispetti per tutta la mattina, e
loro miagolavano, miagolavano.
A mezzogiorno, venne Mamma Gatta con la campanella: – Dalin,
dalon! Dalin, dalon! Chi ha lavorato venga a mangiare, chi non ha
lavorato venga a guardare!
– Mamma, – dissero i gatti, – noi volevamo lavorare, ma questa
ragazza ci ha tirato la coda, ci ha fatto un sacco di dispetti e non ci ha
lasciato far niente!
– Bene, – disse Mamma Gatta, – andiamo a tavola –. Alla ragazza
diede una galletta d’orzo bagnata nell’aceto, e ai suoi gattini maccheroni
e carne. Ma la ragazza non faceva altro che rubare il mangiare dei gatti.
Quando s’alzarono da tavola, senza badare a sparecchiare né niente,
disse a Mamma Gatta: – Be’, adesso dammi la roba che hai dato a mia
sorella.</p>
<p>Mamma Gatta allora la fece entrare nel ripostiglio e le chiese cosa
voleva. – Quella veste là che è la più bella! Quegli scarpini, che hanno i
tacchi più alti!
– Allora, – disse la gatta, – spogliati e mettiti questa roba di lana unta
e bisunta e queste scarpe chiodate di vacchetta tutte scalcagnate –. Le
annodò un cencio di fazzoletto al collo e la congedò dicendo: – Adesso
vattene, e mentre esci, ficca le dita nei buchi e poi alza la testa in aria.
La ragazza uscì, ficcò le dita nei buchi e le si attorcigliarono tanti
lombrichi, e più faceva per staccarseli, più s’attorcigliavano. Alzò il capo
in aria e le cadde un sanguinaccio che le pendeva in bocca e lei doveva
dargli sempre un morso perché s’accorciasse. Quando arrivò a casa così
conciata, più brutta di una scoppiettata, la mamma ne ebbe tanta rabbia
che morì. E la ragazza a furia di mangiar sanguinaccio, morì lei pure.
Mentre la sorellastra buona e laboriosa, se la sposò un bel giovane.
E così stettero belli e contenti,
Drizza le orecchie che ancora li senti.</p>
         </div>
		 <div xml:id="fable130">
            <head><note>130. Pulcino</note></head>
            <span><placeName>Terra d'Otranto</placeName></span>
         <p>C’erano un marito e una moglie con sette bambini. Il <persName source="#fable130" type="villain" subtype="innocent">padre</persName> era contadino
e siccome c’era una gran carestia, morivano di fame. La notte, mentre i
bambini dormivano, babbo e mamma non potevano prender sonno. Disse
il babbo: – Moglie mia, questa non è una vita che si possa sopportare: mi
sento torcere il cuore al vedere i nostri poveri piccini che muoiono di
fame.
– Proprio così, – disse la moglie, – cosa possiamo fare?
– Domani, – disse l’uomo, – andando nel bosco li porto con me e ce li
lascio. È meglio averli persi tutti a un tratto, piuttosto che vederceli
scolare come candele.
– Ssst! – disse la moglie. – Che non ci sentano.
– Non aver paura: dormono tutti.
Invece il più piccolo dei sette bambini, che era gobbetto, e lo
chiamavano il <persName source="#fable130" type="protagonist" subtype="rebel">Pulcino</persName>, non dormiva, e aveva sentito tutti i discorsi.
Quando al mattino s’alzarono, la mamma li chiamò, li rassettò ben
bene, li baciò piangendo e disse: – Su da bravi, andate col vostro babbo.
Andarono, e il Pulcino, strada facendo, quante pietruzze bianche
trovava, se le metteva in tasca. Lasciata la strada, entrarono nel bosco e il
Pulcino, che sapeva cosa il padre aveva in testa, a ogni passo seminava
una pietruzza bianca per segnare la via. Nel cuore del bosco il babbo
s’allontanò e li lasciò soli. Venne la notte e i sette bambini gridavano e
piangevano. Disse il Pulcino: – Di che avete paura, sciocchi? Ora vi trovo
io la strada e andremo a casa.
– Sì, sì, fratellino, – dissero gli altri, – come facciamo?
– Venite con me, – e prese a seguire le pietruzze bianche per il bosco.
Cominciava a far giorno quando arrivarono a casa più morti che vivi.
– Figli miei! – disse la mamma che a rivederli si sentì allargare il
cuore, – come avete fatto a ritrovar la strada?
– Il Pulcino ci ha insegnato la strada, – dissero i fratelli più grandi.
I bambini restarono a casa, ma dopo un po’ visto che la carestia
continuava, il babbo decise di portarli di nuovo nel bosco. La mamma
vendette tutto quel che restava in casa per comprare sette filoni di pane,
e la mattina diede un filone di pane e un bacio a ciascuno e li mandò
nel bosco col padre.
Il padre stavolta si mise dietro al Pulcino, per sorvegliare che non
buttasse pietruzze bianche. Ma il Pulcino, invece di mangiare il suo filone
di pane, lo sbriciolò tutto in tasca e nel bosco seminava un po’ di briciole
a ogni passo. Quando rimasero soli di nuovo e venne notte, i fratelli
piangevano, ma il Pulcino disse: – Non abbiate paura, ritorniamo a casa
anche stavolta –. E si mise a cercare le briciole di pane. Ma un po’ le
formiche, un po’ gli uccelli s’erano portate via tutte le briciole e il
Pulcino non trovò più la strada. I fratelli si misero a piangere di nuovo.
– Aspettate, – disse il Pulcino e s’arrampicò come un topo sull’albero più
alto. Vide un lumino lontano. – Ecco, dobbiamo andare là.
Cammina cammina, arrivarono a una casa. Bussarono e uscì <persName source="#fable130" type="helper" subtype="monster">Nanna-
Orca</persName> coi capelli come spaghi, coi denti come cavatappi, con un paio
d’occhi come lanterne, che pareva ancora più Orca di quel che era.
Disse: – Uh, bambini miei, dove andate di bello a quest’ora?
– Signora, – disse il Pulcino, – abbiamo perso la strada, abbiamo visto
luce e siamo venuti qui.
Disse Nanna-Orca: – Uh, bambini miei, ora mi tocca nascondervi,
perché quando viene Nanni-Orco, vi mangia in un boccone. È vero che
gli ho arrostito una pecora, e da togliersi l’appetito ne ha. Se ve ne state
quieti quieti io vi metto a letto coi miei figli, che ne ho giusto sette come
voi.</p>
<p>Rincasò <persName source="#fable130" type="villain" subtype="monster">Nanni-Orco</persName>, e cominciò a fare: – Uhm! Uhm! Qui sento odore
di carne umana.
– Ehi, sempre la stessa storia! – disse sua moglie, – mettiti qui a
mangiare che t’ho arrostito una bella pecora. Occupati degli affari tuoi e
non toccare le povere creature: sono venuti sette fratellini che avevano
perso la strada e io li ho accolti in casa perché anche noi abbiamo sette
bambini e non vorremmo che gli facessero del male.
– Be’, dammi questa pecora, – disse Nanni-Orco, – che sono stanco e
voglio andarmene a letto presto.
I sette figli di Nanni-Orco quando erano a letto tenevano una corona
di fiori in testa. Dormivano in un grande letto e Nanna-Orca dalla parte
dei piedi ci fece coricare Pulcino e i suoi fratelli. Appena se ne fu
andata, Pulcino si domandò: «Perché hanno quella corona in testa? Qui
c’è sotto qualcosa». E tolse le corone ai figli di Nanni-Orco addormentati
e le mise in testa ai fratelli e in testa sua.
Aveva appena terminato questa faccenda, quando Nanni-Orco entrò in
punta di piedi, s’accostò al letto, e siccome era buio, cominciò a tastare.
Tastò Pulcino e i suoi fratelli sulla testa e quando sentì che avevano le
corone di fiori li lasciò stare; cominciò a tastare i suoi figli a uno a uno,
e assicuratosi che non avevano corone in testa, se li mangiò. Pulcino lì
nel buio tremava tutto. Nanni-Orco inghiottì l’ultimo figlio, si leccò i
baffi e disse: – Be’, adesso venga pure mia moglie con la sua carità
pelosa: io ormai me li son mangiati, – e se ne andò. Pulcino subito
svegliò i fratelli: – Presto, scappiamo via di qui –. Aprirono pian piano la
finestra e si calarono giù. Corsero e corsero nel bosco finché non
trovarono una grotta e si nascosero.
Quando al mattino Nanna-Orca s’alzò, non trovò più i sette figli né i
sette bambini smarriti e dalle tracce sul letto capì cos’era accaduto,
cominciò a strapparsi i capelli e a gridare: – Mostro! Assassino! Vieni a
vedere cos’hai fatto! – Accorse Nanni-Orco tutto sbalordito: – Come? I
nostri non avevano le corone di fiori in testa? Come può essere successo?
Dammi i miei stivaloni che fanno cento miglia all’ora, che voglio trovare
quei birbanti e mangiarli senza pane né sale –. Si mise gli stivali e girò
tutto il mondo sopra e sotto. Ma non c’era verso di trovarli perché erano
nascosti nella grotta.</p>
<p>Stanco morto di girare con gli stivali, Nanni-Orco cascò lungo disteso
addormentato ed era proprio a un passo dalla grotta dov’erano nascosti i
sette fratelli. E russava che faceva tremare la grotta. Pulcino, che usciva
sempre a cercare roba da mangiare se lo trovò là lungo e disteso. Chiamò
i fratelli: – Presto! Chi più può più dia: uccidiamolo! – Presero ognuno il
coltello che aveva per tagliare il pane, e sette coltellate qua, sette
coltellate là, lo ridussero come un colabrodo. Quando furono sicuri
d’averlo ucciso, gli sfilarono gli stivali dai piedi e ci si misero dentro tutti
e sette, e via a casa della Nanna-Orca.
– Nanna, – le dissero, – ci manda Nanni, a dirvi che l’hanno preso i
ladri e che se non gli date tutti i quattrini che ha, lo uccidono. Ecco, per
contrassegno, ci ha dati i suoi stivali.
Nanna-Orca prese tutte le monete, gli ori e i brillanti e li diede ai
sette fratelli. – Sì, ragazzi miei, andate, liberatelo.
I sette fratelli con un passo degli stivaloni arrivarono a casa del loro
babbo e della loro mamma e li fecero ricchi. Pulcino se ne andò a Napoli
e con quegli stivaloni che facevano cento miglia all’ora si mise a fare il
corriere perché a quei tempi non c’era il vapore. Così il gobbetto
arricchì casa sua e lui fu felice e contento.</p>
         </div>
         <div xml:id="fable131">
            <head><note>131. La madre schiava</note></head>
            <span><placeName>Terra d'Otranto</placeName></span>
			<p>C’era una volta un marito e una moglie, massari comodi, che tenevano
masseria del primo signore della provincia, dalla parte d’Otranto.
Avevano cinque figli, e la <persName source="#fable131" type="protagonist" subtype="caregiver">massara</persName>, dopo aver fatto tutti i servizi e messo
la pignatta sul fuoco per gli uomini che rientravano dalla fatica, si
sedeva ogni sera sulla soglia di casa e diceva il rosario.
Una sera, mentre stava per farsi il segno della croce, sentì cantare la
civetta, e la <persName source="#fable131" type="helper" subtype="animal">civetta</persName> diceva: – Massara, massara! Quando vuoi la
ricchezza, in gioventù o in vecchiezza?
– Gesù Maria! – disse la massara, facendosi in fretta il segno della
croce.
Era l’ora che gli uomini tornavano da fuori. Si sedettero a tavola e
mangiarono in grazia di Dio. Quella povera cristiana era un po’
frastornata. – Che hai? – le chiesero il marito e i figli. Rispose che non si
sentiva bene.
La sera dopo, quando si rimise a dire il rosario, di nuovo sentì la
civetta: – Quando vuoi la ricchezza, in gioventù o in vecchiezza?
– Madonna santa! – disse la massara. – Questa non è cosa buona! –
Pigliò e andò a dirlo al marito.
– Moglie mia, – disse il <persName source="#fable131" type="helper" subtype="lover">massaro</persName>, – se ti succede un’altra volta, digli
che è in vecchiezza che vuoi la ricchezza, perché la gioventù bene o
male la si passa, ma è in vecchiezza che c’è bisogno di tanti agi.
Difatti, quando la terza sera sentì la civetta, – Eh, – disse la massara,
– sei ancora qui? In vecchiezza la voglio, hai capito?
Passò del tempo. Una sera, il marito e i figli, stufi di mangiar legumi,
dissero: – Mamma, domani, se Dio vuole, facci due foglie molli.
Alla mattina, la massara prese cappuccio e coltello, e andò a cogliere
foglie. La masseria era su una punta di mare, e più avanti lei andava,
più belle foglie trovava. «Che bellezza! – diceva. – Che bellezza di foglie!
Stasera i figli miei e l’uomo mio hanno da scialare!» Cogli di qua, cogli
di là, era arrivata proprio sulla spiaggia. E mentr’era chinata a cogliere
certi «culacchi di porco», le arrivano dietro certi <persName source="#fable131" type="villain" subtype="rebel">Turchi</persName>, l’afferrano, la
trascinano su una barca e via per il mare. Ebbe un bel gridare, un bel
supplicare per pietà! per misericordia! che la lasciassero andare: fu inutile.
Ma lasciamo lei che s’uccideva dai pianti, e prendiamo il povero
marito e i figli, la sera quando si ritirarono. Invece della casa aperta,
come sempre, con la cena pronta, trovarono la porta chiusa. Chiamarono,
bussarono, finirono per sfondar la porta. Quando videro che in casa non
c’era, si misero a domandare tra i vicini, chi l’aveva vista. – Sì, – dissero
i massari vicini, – l’abbiamo vista uscire col cappuccio, ma non l’abbiamo
più vista tornare.</p>
<p>Figuratevi la pena di quei cristiani! Veniva notte, e accesero le lucerne,
e andarono in mezzo alla campagna aperta gridando: – Mamma! Mamma!
– e a cercare nei pozzi. Ma quando persero la speranza di trovarla,
tornarono a casa e si misero a piangere.
Poi si vestirono di nero e ricevettero le visite  per tre giorni. Ma
siccome tutte le cose di questo mondo passano, incominciarono un’altra
volta a mettersi alla fatica come prima.
Passati due anni da quel fatto, capitò che avessero da arare una gran
«chiusura»  per seminarla a grano. I figli e il vecchio presero una coppia
di buoi per uno e si misero ad arare. Arando, al vecchio gli s’incagliò la
punta dell’aratro. Poiché a liberarlo da solo non ce la faceva, chiamò il
figlio grande, e, tira tira, videro che s’era impigliato in un anello di ferro.
Tirarono l’anello e si sollevò una gran pietra piatta. Sotto, c’era una
stanza.
– Uh, tata mio! – disse il figlio, – sapessi cosa vedo qua sotto… Ci
scendo?
– No, – disse il vecchio. – Lasciamo tutto come sta. Stanotte torniamo
e vediamo di cosa si tratta –. E così si separarono.
La sera, ritirandosi coi servi alla masseria, li ubriacarono per bene.
Quando videro i servi che ronfavano, il vecchio e i cinque figli andarono
al luogo della pietra a lume di lucerna. La sollevarono, scesero, e
trovarono sette vasi pieni di monete d’oro. Si guardarono in faccia uno
con l’altro. Non sapevano né che dire né che fare. – Figli miei, – disse il
vecchio, – non è tempo di stare qui come tanti babbei. Andate, mettete
sotto una carretta e venite.
I figli corsero a prendere la carretta, si caricarono tutto il tesoro e lo
nascosero.</p>
<p>Il giorno dopo – erano giusto due anni e un mese dalla scomparsa
della povera massara – andarono dal padrone e gli dissero che non
volevano più stare alla masseria, che di restare lì non avevano più
cuore. Fecero le consegne, offrirono una gran mangiata ai servi di
masseria, si misero in cammino e andarono a Napoli. Là si tolsero i loro
panni da contadini e si vestirono pulito; comprarono un palazzo;
chiamarono maestri di scuola, maestri di lingue, che gli insegnassero da
signori; e poi teatri, e così via. Il vecchio si fece il codino, come si usava
allora; presero a parlare alla napoletana: isci ccà, isci là; anche i nomi si
cambiarono: non più Renzo, Cola, ma don Pietrino, don Saveruccio, ogni
bel nome che sentivano, se l’appiccicavano. A vederli, non li avrebbe
riconosciuti più nessuno.
Un giorno, si trovarono tutti e cinque i fratelli insieme, in piazza
dell’Immacolatella; c’era mercato di schiave, more e bianche, e tra le
bianche ce n’erano una bellezza. Appena furono a casa: – Papà, papà! –
dissero (ormai non lo chiamavano più tata).
– Che c’è, figli miei?
– Abbiamo visto tante belle schiave. Ce ne compriamo una?
– Eh, – disse il padre, – volete portarmi una sgualdrinella per casa!
No, no! Se ce n’è una vecchia, pigliamo quella.
Andò lui in piazza, guardò le schiave, e ne vide una vecchia, anzi,
pareva invecchiata innanzi tempo, dalle fatiche e dalle busse, povera
cristiana. – Quanto ne volete? – domandò a quello che le portava.
– Cento ducati.
Pagò, e la portarono in casa. Questa cristiana, poverina, andava tutta
lacera che faceva pena vederla; allora le comprarono vesti nuove e la
fecero maestra di casa.
Alla sera, di solito, i figli se ne andavano a teatro. Il vecchio invece
non usciva mai. Quella cristiana, quando vedeva uscire i cinque fratelli,
cominciava a sospirare e a piangere. Una sera, dopo aver fatto luce ai
signorini per le scale, si ritirava piangendo, e il signore vecchio chiuse il
libro che stava leggendo e la chiamò. – Perché sospiri e piangi quando
vedi i miei figli?
– Signore mio, – disse la schiava, – sapesse quel che tengo in cuore,
non me lo chiederebbe!
– Prendi una sedia, e racconta, – disse il vecchio.
– Allora sappia che non sono mai stata schiava come m’ha comprata,
ma ero massara, avevo marito e cinque figli come quelli di vossignoria, –
e cominciò a raccontare la sua storia. Quando arrivò alla sera in cui
doveva andare a cogliere le foglie molli, ed erano scesi i Turchi e
l’avevano rapita, il vecchio s’alza, l’abbraccia e la copre di baci. – Moglie
mia, moglie mia, sono io il massaro e quelli sono i cinque figli tuoi, che
dopo anni di triboli credendoti morta, un giorno arando abbiamo trovato
un tesoro. Ed ecco avverato quel che ti diceva la civetta.
Figuratevi la consolazione della cristiana di ritrovare per miracolo il
marito e i figli dopo diciassett’anni di schiavitù. Mentre lei raccontava i
suoi patimenti, e lui il dolore di crederla morta, e si tenevano stretti,
tornarono i figli dal teatro. Vedendo i due vecchi che si facevano tante
carezze, dissero: – E non voleva che ci comprassimo una giovane!
– No, figli miei, – disse il padre, – questa è la madre vostra, che
abbiamo pianta per morta per tanti anni.
Figuratevi i figli! Ad abbracciarla, a baciarla, a dirle: – Mamma mia,
basta con quel che hai faticato e patito. D’ora in poi comanderai e ti
godrai ogni ricchezza.
Vennero cameriere e serve e la vestirono da quella signorona che era,
col manicotto e lo scaldino d’inverno, e l’estate col ventaglio.
Così stettero felici e contenti, e la vecchiezza passarono in ricchezza.</p>
			</div>
			<div xml:id="fable132">
            <head><note>132. La sposa sirena</note></head>
            <span><placeName>Taranto</placeName></span>
			<p>C’era una volta una bella donna <persName source="#fable132" type="protagonist" subtype="lover">sposa</persName>, e suo marito faceva il <persName source="#fable132" type="villain" subtype="lover">marinaio</persName>.
Questo marinaio navigava e stava lontano anni e anni, e mentr’era via
un <persName source="#fable132" type="villain" subtype="sovereign">Re</persName> di quel paese s’innamorò della sposa e tanto disse tanto fece che
la sposa scappò via con lui. Il marinaio quando sbarcò trovò la casa
vuota. Passò un po’ di tempo, e quel Re si stancò della donna e la cacciò
via. E lei, pentita, tornò dal marito, a inginocchiarsi davanti a lui e a
chiedergli perdono.
Il marinaio, con tutto l’amore che aveva avuto per lei e che ancora
aveva, era così impermalito del suo tradimento, che le voltò le spalle,
dicendo: – No che non ti perdono né ti perdonerò mai. Avrai la
punizione che ti meriti. Preparati a morire.
La donna strappandosi i capelli lo pregò, lo supplicò, ma fu inutile: il
marinaio fece caricare sulla sua nave la sposa infedele come fosse un
sacco, sciolse le vele e partì.
Quando fu in alto mare, – Ecco che è giunta la tua ora, – disse alla
moglie. La prese per i capelli, l’alzò e la buttò nelle onde. – Ora sono
vendicato, – disse, girò il timone e tornò in porto.
La sposa scese giù giù sott’acqua e si trovò in mezzo al mare, nel
posto dove si davano convegno le <persName source="#fable132" type="helper" subtype="monster">Sirene</persName>
.
– Guarda che bella giovane hanno buttato in mare, – dissero le Sirene.
– Una donna così bella, morire mangiata dai pesci! Salviamola,
prendiamola con noi!
Così, presero la sposa per mano, la condussero nel loro palazzo sotto
il mare, tutto illuminato e splendente. E una Sirena le pettinò i capelli
neri, un’altra le profumò le braccia e il petto, una terza le mise al collo
un vezzo di corallo, un’altra ancora le infilò alle dita degli anelli di
smeraldo. La sposa non capiva più niente dalla meraviglia. – Schiuma!
Vieni con noi, Schiuma! – si sentì chiamare e capì che quello era il suo
nome tra le Sirene. Passò nella sala del palazzo: c’era pieno di donne e
bei giovani che danzavano e anche lei si mise a danzare.
Tra tante ricchezze e tante feste, i giorni della sposa trascorrevano in
letizia, ma il ricordo del marito la riprendeva sovente e gettava un’ombra
sul suo viso.
– Non sei felice con noi, Schiuma? – le dicevano le Sirene. – Perché
hai il viso così triste? Perché te ne stai taciturna?
– No, nulla, non ho nulla, – rispondeva lei, ma non riusciva a
sorridere.
– Vieni, t’insegneremo a cantare, – e le appresero le loro canzoni,
quelle che quando i marinai le sentono si buttano in mare a capofitto.
Così Schiuma entrò a far parte del coro delle Sirene che viene a galla a
cantare nelle notti di luna.
Una notte le Sirene videro venir avanti un bastimento con le vele
spiegate. – Vieni con noi, Schiuma, vieni con noi a cantare! – dissero le
Sirene e cominciarono la loro canzone:
E questo è il canto della luna piena,
E questo è il canto della luna tonda,
Se vuoi vedere la bella Sirena,
O marinaio buttati nell’onda.</p>
<p>Allora, dal parapetto del bastimento si vide un uomo sporgersi,
sporgersi incantato da quella musica, e poi slanciarsi nelle onde. Alla luce
della luna, Schiuma l’aveva riconosciuto: era suo marito.
– Questo lo trasformeremo in corallo! – dicevano già le Sirene.
– O in cristallo bianco! O in conchiglia!
– Aspettate! Aspettate, vi prego! – esclamò Schiuma. – Non uccidetelo!
Non fategli ancora nessuna magia!
– Ma perché te la prendi tanto a cuore per lui? – fecero le compagne.
– Non so… Vorrei provare a fargli un incantesimo io… A modo mio,
vedrete… Vi prego, lasciatelo vivo per ventiquattr’ore ancora…
Le Sirene, che la vedevano sempre triste, non osarono dirle di no, e
rinchiusero il marinaio in un palazzo bianco in fondo al mare. Era giorno
e le Sirene andarono a dormire. Schiuma s’avvicinò al palazzo bianco e si
mise a cantare una canzone che diceva:
E questo è il canto della luna piena,
Io ti conobbi in vita e fui ingrata,
Ora son diventata una Sirena,
Ti salverò e sarò condannata.
Il marinaio tese l’orecchio, e capì che quella che cantava non poteva
essere che la sua sposa. Si mise ad attendere pieno di speranza, e sentì
che in cuor suo le aveva già perdonato e s’era pentito di averla fatta
annegare.
Le Sirene di giorno dormivano, e la notte andavano per il mare a
tendere le loro reti ai marinai. Schiuma aspettò che fosse notte, aperse il
palazzo bianco e ritrovò il suo sposo. – Taci, – gli disse, – le Sirene si
sono allontanate da poco e possono sentirci! Abbracciati a me e lasciati
portare –. E così nuotò nuotò per ore e ore, finché non giunsero in vista
d’un gran bastimento.
– Domanda aiuto ai marinai! – gli disse Schiuma.
– Ehi! Lassù! Aiuto! Aiuto!
Si vide che dal bastimento veniva calata una scialuppa. Remarono
verso il naufrago, lo tirarono a bordo.
– La Sirena… – diceva lui. – La Sirena… La Sirena mia sposa…
– È diventato pazzo in mare, – dicevano i soccorritori. – Ehi, sta’
calmo, compagno, sei in salvo. Non c’è nessuna sirena qua intorno!
Il marinaio poté far ritorno al suo paese, ma non faceva altro che
pensare alla sua sposa sirena, ed era infelice. «Io l’ho annegata e lei m’ha
salvato la vita, – pensava. – Voglio navigare finché non la ritrovo! Voglio
salvarla o morire annegato anch’io.»
E così pensando s’addentrò in un bosco, fino a un albero di noce
dove si diceva si riunissero le Fate.
– Bel giovane, perché sei così triste? – disse una voce accanto a lui.
Si voltò e vide una <persName source="#fable132" type="helper" subtype="sage">vecchia</persName>.
– Sono triste perché mia moglie è Sirena e non so come farla
ritornare.
– Mi sembri un bravo giovane, – disse la vecchia, – e voglio farti
riacquistare tua moglie. Però, a un patto. Ci stai?
– Farò tutto quello che mi dite.
– C’è un fiore che cresce soltanto nei palazzi delle Sirene e che si
chiama «il più bello». Tu devi prendere questo fiore e portarlo qui
quando è notte e lasciarlo sotto questo noce. Allora riavrai tua moglie.
– Ma come posso fare io, a prendere un fiore dal fondo del mare?
– Se vuoi riavere tua moglie, devi trovare la via.
– Proverò, – disse il marinaio. Andò subito al porto, s’imbarcò sul suo
bastimento e sciolse le vele. Quando fu in alto mare si mise a gridare il
nome della sposa. Udì uno sbattere d’acqua, e la vide che nuotava nella
scia della nave. – Sposa mia, – disse il marinaio, – io voglio salvarti, ma
per salvarti devo avere un fiore che cresce soltanto nei palazzi delle
Sirene e che si chiama «il più bello».
– È impossibile, – disse la sposa. – Il fiore c’è, e tramanda un
profumo di paradiso, ma è un fiore che le Sirene hanno rubato alle Fate,
e il giorno che tornasse alle Fate, tutte le Sirene dovrebbero morire.
Anch’io sono Sirena, e morirei insieme a loro.
– Non morrai, – le disse il marinaio, – perché le Fate ti salveranno.
– Torna qua domani, e ti darò la risposta.
L’indomani il marinaio tornò. La sposa riapparve dal mare. – Ebbene?
– lui le chiese.
E lei: – Perché possa portarti il fiore che si chiama «il più bello» devi
vendere tutto ciò che possiedi, e col ricavato comprare i più bei gioielli
che ci sono nelle casseforti degli orefici di tutte le città del Regno. Le
Sirene, alla vista dei gioielli, s’allontaneranno dal palazzo e io potrò
cogliere il fiore.
Il marinaio in pochi giorni vendé ogni suo avere, e comprò i gioielli
più splendenti del Regno. Caricò il bastimento di gioielli, che pendevano
a grappoli da tutti i pennoni, risplendenti al sole, e così navigò per il
mare.</p>
<p>Le Sirene, avide di gioielli più che d’ogni altra cosa, cominciarono ad
affiorare tra le onde e a seguire il bastimento, cantando:
E questo è il canto del sole di fuoco,
La tua nave trabocca di gioielli,
O marinaio, fermati qui un poco,
Regalaci collane, spille, anelli.
Ma il marinaio continuava la sua via e le Sirene lo seguivano
allontanandosi dal loro palazzo.
Tutt’a un tratto, si sentì un boato sotto il mare, le acque si alzarono
in un’ondata mai vista, e tutte le Sirene sparirono morte annegate.
Dall’onda uscì un’aquila, ed a cavallo dell’aquila c’era quella vecchia
Fata insieme con la moglie del marinaio che volavano via.
E quando il marinaio tornò a casa, sua moglie era già là ad aspettarlo.</p>
			</div>
			<div xml:id="fable133">
            <head><note>133. Le Principesse maritate al primo che passa</note></head>
            <span><placeName>Basilicata</placeName></span>
			<p>C’era una volta un <persName source="#fable133" type="dispatcher" subtype="sovereign">Re</persName> con quattro figli: tre femmine e un maschio, che
era il <persName type="protagonist" subtype="explorer">Principe ereditario</persName>. Venuto in agonia il Re chiamò il Principe e gli
disse: – Figlio, io muoio: quel che ti comando dovrai farlo. Quando le tue
<persName source="#fable133" type="helper" subtype="innocent">sorelle</persName> saranno giunte all’età di maritarsi devi farle affacciare al balcone,
e il primo che passerà per strada dovrai darlo loro per marito, sia villano,
maestro o galantuomo.
Quando la più grande venne in età di marito si mise al balcone.
Passò un uomo a piedi scalzi.
– Amico, fermatevi un momento.
– Cosa comanda, Maestà? – disse l’uomo. – Mi lasci andare, che ho i
porci chiusi in stalla e devo portarli a pascolare.
– Siediti: abbiamo da dirci due parole in confidenza. Ti devo dare mia
sorella maggiore per moglie.
– Vostra Maestà vuol scherzare: io non sono che un povero porcaro.
– E sposerai mia sorella, perché sia fatta la volontà di mio padre.
Così la Principessa e il porcaro si sposarono e lasciarono il palazzo.
Ecco che venne l’ora di sposare la seconda sorella. La mise al balcone,
e il primo che passò lo chiamò in casa.
– Vostra Maestà mi lasci andare. Ho teso i lacciuoli e devo andare a
vedere se ci si sono impigliati degli uccelli.
– Non importa, sali un momento che t’ho da parlare.
E gli propose di sposare la sorella. – Maestà, come è possibile? – disse
l’uomo, – sono un povero uccellatore, non posso imparentarmi con un Re.
– Così ha decretato mio padre, – disse il giovane Re, e la seconda
sorella fu data in moglie all’uccellatore e partì con lui.
Quando la terza sorella si mise al balcone, passò un beccamorto, e il
fratello, per quanto a malincuore, perché era molto affezionato alla sorella
minore, la mandò sposa al beccamorto.
Rimasto solo nel palazzo, senza più le sorelle, il giovane Re pensò:
«Vediamo; se facessi come le mie sorelle, chi mi toccherebbe di sposare?» e
si mise al balcone. Passò in fretta una vecchia lavandaia, e lui la chiamò:
– Comare, comare, aspettate un momento…
– E che volete?
– Salite un momento, che vi ho da parlare di premura!
– Ma che premura e premura! Premura l’ho io che devo andare al
fiume a lavare questi panni.
– Insomma, salite! Ve lo ordino!
Ma sì, andar a dar ordini alle vecchie. Gli si voltò contro e gli lanciò
una imprecazione: – Andate a cercarvi la bella Fiorita! – Si voltò e andò
via.</p>
<p>Il Re si sentì tremare e dovette appoggiarsi al balcone. Fu preso da
una gran nostalgia e credeva che fosse per le sorelle che aveva perduto,
e invece era quel nome della <persName source="#fable133" type="prize" subtype="lover">bella Fiorita</persName> che gli s’era conficcato nel
cuore. Si disse: «Bisogna che io lasci questa casa, e giri il mondo finché
non troverò la bella Fiorita».
Cammina cammina, girò mezzo mondo, e nessuno sapeva dargli
notizie della bella Fiorita. Erano tre anni che era in viaggio, quando un
giorno si trovò in una campagna e cominciò a incontrare una mandria di
porci, e poi un’altra, e un’altra ancora, e così andava avanti in mezzo a
un mare di porci e facendosi largo tra questi porci si trovò dinanzi a un
gran palazzo. Bussò e disse: – Ehi, di casa! Datemi alloggio per stanotte!
La porta del palazzo s’aperse e apparve una gran dama, vide il Re e
gli buttò le braccia al collo: – Fratello mio! – E il Re riconobbe la sua
sorella maggiore, che era stata sposata a un porcaro: – Sorella mia!
Ed ecco venne anche il cognato porcaro, vestito da gran signore, e gli
fecero vedere il magnifico palazzo che abitavano, e gli dissero che anche
le altre due sorelle ne avevano di eguali.
– Io vado cercando la bella Fiorita, – disse il Re.
– Noi non sappiamo della bella Fiorita, – disse lei, – ma va’ dalle
nostre sorelle che forse ti potranno aiutare.
– E se ti troverai in pericolo, – disse il cognato che era stato porcaro,
– tieni queste tre setole di porco; ti basterà gettarne una in terra e ti
toglierai da ogni impaccio.
Ripreso il viaggio, il Re dopo molto cammino si trovò in un bosco. Su
ogni ramo del bosco c’erano posati uccelli, da un albero all’altro c’erano
uccelli che passavano a volo e il cielo non si vedeva dagli uccelli d’ogni
specie che vi aleggiavano; e tutti cinguettavano insieme, in un coro
assordante. In mezzo a quel bosco sorgeva il palazzo della seconda
sorella, che stava ancora meglio della prima, col marito che da povero
uccellatore era diventato gran signore. Neanche loro sapevano nulla della
bella Fiorita, e indirizzarono il Re dalla terza sorella, ma prima di
salutarlo, il cognato gli diede tre penne d’uccelli, che bastava ne gettasse
una in terra trovandosi in un pericolo, e si sarebbe certo salvato.
Il Re continuò il suo viaggio e a un certo punto ai due lati della
strada cominciò a vedere delle tombe e queste tombe si facevano sempre
più fitte, e tutt’intorno nella campagna ormai non si vedevano che
tombe. Così arrivò al palazzo della terza sorella che gli era ancora più
cara delle altre, e il cognato che era stato beccamorto gli diede un
ossicino di morto, e gli disse che se si fosse trovato in pericolo, gli
bastava gettasse l’ossicino. E la sorella gli disse che sì, sapeva la città
dove abitava la bella Fiorita, anzi l’avrebbe indirizzato da una vecchia,
cui lei aveva fatto del bene, e che certo l’avrebbe aiutato.
Il giovane arrivò al paese della bella Fiorita, che era la figlia del Re. E
in faccia al palazzo del Re, c’era proprio la casa di quella vecchia, che
accolse con gratitudine il fratello della sua benefattrice. Dalla finestra
della casa della vecchia il giovane Re poté vedere la bella Fiorita che
s’affacciava all’alba, coperta da un velo, un fior di bellezza che lui, a
vederla, se la vecchia non lo teneva, sarebbe cascato giù dal davanzale.
– Ma non provatevi a chieder la sua mano, Maestà, – disse la vecchia.
– Il Re di questo paese è crudele, e ai pretendenti propone delle prove
impossibili, e fa tagliar la testa a chi non riesce.
Ma il giovane non ebbe paura e si presentò al padre della bella Fiorita
a chieder la sua mano. Il <persName source="#fable133" type="villain" subtype="sovereign">Re</persName> lo fece chiudere in un fruttaio sterminato,
tutto scaffali pieni di mele e pere e gli disse che se non le avesse
mangiate tutte in un giorno, gli avrebbe fatto tagliar la testa. Il giovane
si ricordò delle setole di porco del cognato porcaro, e le gettò in terra.
Subito s’udì un coro di grugniti e da tutte le parti entrarono porci,
porci, porci, un mare di porci grugnenti e grufolanti che mangiarono
tutto quello che trovarono, buttarono giù tutti gli scaffali e mangiarono
tutte le mele e tutte le pere senza lasciarne neppure un torsolo.
– Bravo, – disse il Re, – sposerai mia figlia. Ma c’è la seconda prova.
La prima notte che passerai con lei devi riuscire ad addormentarla col
canto degli uccelli, i più belli e i più armoniosi che si siano mai visti e
uditi. Se no domani ti farò tagliar la testa.</p>
<p>Lo sposo si ricordò delle tre penne di suo cognato uccellatore e le
gettò per terra. Ed ecco l’aria fu oscurata da una nuvola d’uccelli, con le
ali e le code di ogni colore, che si posarono sugli alberi, sulle guglie, sui
tetti e cominciarono a cantare con una musica così soave che la
Principessa s’addormentò con un dolcissimo sorriso sulle labbra.
– Sì, – disse il suocero, – ti sei meritata mia figlia. Però visto che
siete sposi, già domattina dovete farmi trovare un bambino che sappia
dire babbo e mamma. Se no taglierò la testa a te e a lei.
– Fino a domani c’è tempo, – rispose lo sposo e congedandosi dal Re
rimase con la bella Fiorita.
Al mattino, si ricordò dell’ossicino del cognato beccamorto. Lo gettò in
terra ed ecco che l’ossicino si trasformò in un bel bambino con una mela
d’oro in mano, che chiamava babbo e mamma.
Entrò il Re suocero e il bambino gli andò incontro e gli voleva mettere
quella mela d’oro in cima alla corona. Il Re allora baciò il bambino,
benedisse gli sposi e toltasi la corona, la mise in testa al genero, che così
ne ebbe due.
Fecero una gran festa a cui parteciparono anche il cognato porcaro, il
cognato uccellatore e il cognato beccamorto con le loro spose.</p>
			</div>
			<div xml:id="fable134">
            <head><note>134. Liombruno</note></head>
            <span><placeName>Basilicata</placeName></span>
<p>C’era una volta un pescatore disgraziato: da tre anni non riusciva a
pescare neanche un’acciuga. Per campare, lui con sua moglie e quattro
figli, s’era venduto ogni cosa e adesso era all’elemosina. Ma ogni giorno
metteva la barca in mare e andava al largo, a tirare le sue reti. Le
ritirava senza neanche un granchio o un’arsella, e scoppiava in
imprecazioni terribili.
Una volta, appunto, stava imprecando dopo aver tirato su la rete,
quando in mezzo al mare gli si presentò il Nemico. – Che hai che ti fa
arrabbiare, marinaio?
– Che volete che abbia? La mala sorte mia! Da questo mare non tiro
su neanche un pezzo di corda da impiccarmi.
– Senti, marinaio, – disse il Nemico, – se fai un patto con me avrai
pesca tutti i giorni e diventerai ricco.
– Che patto? – chiese il pescatore.
– Voglio tuo figlio, – chiese il Nemico.
Il pescatore prese a tremare: – Quale?
– Quello che non è ancora nato, ma nascerà tra breve.</p>
<p>Il pescatore pensò che già da molti anni non gli nascevano figli e non
gliene sarebbero più nati. Perciò disse: – Bene, accetto questo patto.
– Allora, – disse il Nemico, – quando tuo figlio avrà tredici anni me
lo consegnerai. E già da oggi comincerai a fare pesca abbondante.
– E se questo mio figlio non nascesse?
– Avrai lo stesso le reti piene di pesce, sta’ tranquillo, e a me non
darai nulla.
– Questo volevo sapere. Allora firmo il contratto.
Concluso il patto e scomparso il Nemico via per il mare, il pescatore
tirò le reti, e vennero fuori piene d’orate e tonni e muggini e polpi. E
così l’indomani, e così il giorno dopo. Il pescatore si faceva ricco, e già
diceva: «Gliel’ho fatta, al Nemico!» Ma ecco che gli nasce un figlio, bello
che pareva un fiore, che sarebbe certo diventato il più bello e il più
forte dei figli suoi. Gli mise nome Liombruno.
Mentr’era in mezzo al mare gli si ripresentò il Nemico: – Ehi marinaio.
– In cosa posso servirvi?
– La promessa è debito, ricordati. Liombruno è mio.
– Signorsì. Ma tra tredici anni.
– Arrivederci tra tredici anni, – e scomparve.
Liombruno cresceva e vederlo diventare sempre più bello e forte per il
povero padre era una pena, perché s’avvicinava il giorno.
Già i tredici anni dovevano esser compiuti, e il pescatore cominciava a
sperare che il Nemico si fosse dimenticato del patto, quando, remando in
mezzo al mare, ecco lo vide venirgli incontro, e dirgli: – Ehi, marinaio.
– Povero me, – disse il marinaio. – Sì, lo so, è il tempo. Dimmi cosa
devo fare.
– Portamelo. Domani, – disse il Nemico.
– Domani, – disse il padre piangendo.
E l’indomani disse a Liombruno di portargli un cesto col desinare in
una località deserta della spiaggia, dove lui sarebbe approdato con la
barca, per poter ripartire per la pesca senza passar da casa. Il ragazzo
andò, ma non vide nessuno; il padre s’era inoltrato in alto mare per non
farsi trovare e lasciare Liombruno in mano al Nemico. Vedendo che suo
padre non c’era, il ragazzo si sedette sulla riva ad aspettarlo, e per
passare il tempo, con pezzetti di legno e sughero buttati lì dal mare
faceva delle piccole croci e le disponeva attorno a sé in cerchio
cantarellando. Stava appunto cantarellando in mezzo al cerchio di quelle
croci, con una d’esse in mano, quando sul mare arrivò il Nemico. – Che
fai, ragazzo? – disse.
– Aspetto mio padre.
– Tu devi venire con me, – disse il Nemico, ma non si faceva avanti,
perché il ragazzo era tutto circondato da quelle croci.
– Disfa quelle croci, subito! – gli disse.
– Io no che non le disfo!
Ma il Nemico cominciò a gettar fuoco dagli occhi, dalla bocca, dal
naso e gli fece tanta paura che Liombruno s’affrettò a disfare quelle croci,
ma restava ancora quella che aveva in mano.
– Disfa anche quella, presto!
– No, non voglio! – diceva il ragazzo piangendo, di fronte al Nemico
che continuava a buttar fuoco. In quella, in mezzo al cielo apparve
un’aquila. Fece un gran giro battendo l’ali sopra a Liombruno, calò su di
lui, lo ghermì per le spalle con gli artigli e lo sollevò in cielo di sotto al
naso del Nemico furente.
L’aquila trasportò Liombruno su un’alta montagna, e si trasformò in
una bellissima fata. – Io sono la Fata Aquilina, – disse, – e tu vivrai con
me e sarai il mio sposo.
Cominciò per Liombruno una vita principesca, nutrito e allevato dalle
Fate, che lo istruirono nelle arti e nel maneggio delle armi. Dopo esser
vissuto lassù parecchi anni, gli prese la nostalgia di casa e domandò alla
Fata Aquilina il permesso d’andare a trovare suo padre e sua madre.
– Vai pure, e porta ai tuoi vecchi genitori la ricchezza, – disse la Fata,
– ma per la fine dell’anno devi tornare da me. Tieni questo rubino: tutto
quello che gli domanderai l’avrai. Ma devi guardarti dal rivelare che
sono la tua sposa.
Al paese di Liombruno quando videro arrivare un cavaliere così
riccamente armato e vestito la gente gli fece ala. E lo videro scendere di
sella alla porta del vecchio pescatore. – Che volete da quella povera
gente? – gli chiesero, ma Liombruno non diede loro retta.
Venne ad aprire la madre, e Liombruno, senza palesarsi, domandò
alloggio. Grande fu la confusione di quei due poveri vecchi, a dover
ospitare un signore dall’aria così nobile e ricca. – Da quando abbiamo
perso il nostro adorato figlio minore, – gli dicevano, – non ce ne importa
più nulla al mondo, e abbiamo lasciato andare in rovina questa casa.
Ma Liombruno dimostrava di sapersi accontentare di tutto, e a sera
s’addormentò su un giaciglio, proprio come fosse a casa sua.
Tutti nella casa dormivano, quando Liombruno disse al rubino: –
Rubino mio, trasforma questa povera capanna in un palazzo con mobili
da signori e fa’ diventare anche i nostri letti i più morbidi e comodi che
ci siano –. E il rubino fece diventar realtà tutti questi desideri.
Al mattino, il pescatore e la moglie si svegliarono in un letto così
morbido che ci affondavano dentro. – Dove siamo? Marito mio, dove
siamo? – esclamò la vecchia, spaventata.
– Che ne so io, moglie mia? – disse il pescatore. – Il fatto è che ci sto
proprio comodo!
E la loro meraviglia crebbe ancora quando aperta la finestra apparve
una stanza da principi, e al posto dei loro stracci lasciati sulla sedia,
vestiti ricamati d’oro e d’argento. – Ma dove siamo capitati?
– In casa vostra, – disse il cavaliere entrando, – e anche casa mia,
perché io sono il vostro figlio Liombruno che credevate perso per sempre.
Così cominciò per il vecchio pescatore e la moglie una vita ricca e
felice insieme al figlio ritrovato. Ma questi un giorno disse che se ne
doveva andare, e dopo aver lasciato loro casse di gioielli e di pietre
preziose, s’accommiatò promettendo di tornare a trovarli ogni anno.
Mentre cavalcava per raggiungere il castello della Fata Aquilina, passò
in una città dove veniva gridato il bando d’una giostra. Chi vinceva la
giostra per tre giorni di seguito, avrebbe avuto in moglie la figlia del Re.
Liombruno, che aveva voglia di fare un po’ il gradasso col rubino fatato
che portava in dito, si presentò alla giostra il primo giorno, vinse tutti e
fuggì senza dire il suo nome. Il secondo giorno si presentò di nuovo,
riuscì ancora vincitore e ancora scomparve. Il terzo giorno il Re aveva
fatto disporre rinforzi di guardie attorno alla giostra, e il vincitore fu
fermato e condotto dinanzi alla tribuna reale.
– Cavaliere sconosciuto, – disse il Re, – ti sei presentato alla giostra e
l’hai vinta. Perché allora non vuoi palesarti?
– Perdono, Maestà, non osavo venire alla vostra presenza.
– Hai vinto, cavaliere, e ora devi sposare mia figlia.
– Mi duole ma non posso, Maestà!
– E perché mai?
– Maestà, vostra figlia è una giovane bellissima, ma io ho già una
sposa che è bella mille volte più di vostra figlia.
Un brusio percorse la Corte a queste parole; la Principessa divenne
rossa in viso come brace, e i nobili si misero a mormorare tra loro fitto
fitto. Il Re, grave, impassibile, disse: – Cavaliere, perché noi possiamo
ammettere la vostra vanteria, bisogna almeno che ci mostriate questa
vostra consorte.
– Sì, sì, – fecero coro i nobiluomini, – anche noi vogliamo vederla
questa bellezza.
Liombruno si rivolse al rubino: – Rubino, rubino mio, fa’ comparire qui
la Fata Aquilina.
Il rubino però poteva comandare a ogni cosa, non alla Fata Aquilina
da cui proveniva la sua virtù magica. E la Fata, carica di sdegno perché
Liombruno s’era vantato di lei, alla chiamata del rubino rispose
mandando l’ultima delle sue serve.
Ma anche l’ultima delle serve della Fata Aquilina era così bella e
riccamente vestita che il Re e tutta la Corte restarono a bocca aperta.
– Certo, è bella, la tua sposa, cavaliere! – dissero.
– Ma questa non è la mia sposa! – disse Liombruno. – Non è che
l’ultima delle sue serve.
– E allora cosa aspetti a farci vedere la tua sposa? – disse il Re.
E Liombruno ripeté al rubino: – Rubino mio, voglio che la Fata
Aquilina compaia qui davanti.
Stavolta la Fata Aquilina mandò la sua prima serva.
– Ah, questa sì che è una bellezza! – dissero tutti, – questa è certo
la tua sposa!
– No, – disse Liombruno. – È solo la sua prima serva.
– Finiamola! – disse il Re. – Ti comando di far venire fuori la tua
vera sposa.
Liombruno s’era appena rivolto al rubino un’altra volta, che in uno
splendore come di sole apparve la Fata Aquilina. I nobiluomini della
Corte restarono abbagliati, fermi come statue, il Re chinò il capo, e la
Principessa diede in singhiozzi e fuggì via. Ma la Fata Aquilina
s’avvicinò a Liombruno e facendo atto di prendergli la mano gli portò via
il rubino, esclamando: – Traditore! Tu m’hai perduta, e non mi ritroverai
più a meno che tu non consumi sette paia di scarpe di ferro, – e sparì.
Il Re levò l’indice contro Liombruno: – Ho capito: tu hai vinto per
virtù non tua, ma di quel rubino. Servi, bastonatelo! – e il cavaliere fu
cacciato e bastonato, e lasciato pesto, in brandelli e appiedato in mezzo
alla via.
Appena ebbe le forze per rimettersi in piedi, s’avviò tristemente verso
la porta della città, quando, udendo un gran rumore di martelli, capì
d’esser vicino alla fucina d’un fabbro, e v’entrò. – Maestro, – disse, – mi
servono sette paia di scarpe di ferro.
– Cos’hai fatto, un patto col Padreterno di campare qualche centinaio
d’anni per consumare tutte queste scarpe? Ma per me, te ne posso fare
anche dieci, o quante ne vuoi.
– Che importa a te se le consumo! Basta che te le paghi, no? Fammi le
scarpe e zitto.
Appena ebbe le scarpe le pagò, ne mise un paio ai piedi, tre nella
tasca davanti e tre nella tasca di dietro d’una bisaccia e se ne andò.
Venne notte che camminava in mezzo a un bosco. Udì voci altercare;
erano tre ladri che litigavano per dividersi il bottino.
– Ehi, tu, brav’uomo! Vieni a farci da giudice. Ci rimettiamo a te per
saper quel che ci tocca.
– Cosa vi dovete spartire?
– Una borsa che ogni volta che la si apre mette fuori cento ducati. Un
paio di stivali che chi li calza corre d’un miglio avanti al vento. E un
mantello che rende invisibile chi lo porta.
– Fatemi provare, prima, se devo giudicare. La borsa: sì, è come voi
mi dite. Gli stivali: be’, comodi son comodi. E il mantello, aspettate che
allaccio questo bottone. Mi vedete?
– Sì.
– E ora mi vedete?
– Sì, ancora.
– E adesso?
– No, ora non ti vediamo.
– E così non mi vedrete più, – disse Liombruno, e fatto invisibile dal
mantello, correndo più del vento con gli stivali magici e portandosi via
la borsa dei cento ducati, percorreva valli e selve.
Vide del fumo e arrivò a una casetta coperta di rovi, in una gola
cupa e tutta precipizi. Bussò. – Chi è che picchia? – domandò una voce
di vecchia.
– Un povero cristiano che cerca asilo.
La porta della casetta s’aperse, e una vecchia decrepita disse: – O
povero ragazzo! Che tentazione t’ha presa di venirti a perdere quassù?
– Zia mia, – disse Liombruno, – io vado cercando la mia sposa, la
Fata Aquilina, e non avrò pace finché non l’avrò trovata.
– E ora come facciamo, quando torneranno i miei figlioli? Ti vorranno
mangiare.
– Perché mangiare? Chi sono i tuoi figlioli?
– Non lo sai? Questa casa è la casa dei Venti, e io sono la Voria,
madre dei Venti, e tra poco i miei figli saranno di ritorno.
La Voria nascose Liombruno in un cassone. S’udì un rumore lontano
come di alberi che si piegavano e rami che si schiantavano e un ululato
tra i burroni della montagna. Erano i Venti che tornavano. Il primo fu
Tramontana, tutto gelido e coi ghiaccioli che gli pendevano dagli abiti,
poi Maestrale, Grecale, Libeccio e già s’erano messi a tavola quando arrivò
l’ultimo figlio della Voria, Scirocco, che era quello che si faceva sempre
più aspettare, e appena entrava lui subito si riscaldava la casa.
Tutti questi Venti, appena entrarono, la prima cosa che dicevano alla
madre era: – Oh, che odore di carne umana! Qui c’è qualche cristiano in
casa.
E la Voria: – Ma cosa vi sognate, che cristiano può mai arrivare in
questi posti da stambecchi?
I Venti però continuavano ogni tanto a dare annusate in giro e a
parlare d’odor di cristiani. La Voria, intanto, servì in tavola una polenta
fumante e tutti i figli si misero a mangiare a quattro palmenti. Quando
furono ben sazi, la Voria disse: – Era la fame che vi faceva sentire odor
di cristiani, vero?
– Ora che siamo sazi, – disse Maestrale, – anche se avessimo un
cristiano a portata di mano, non gli faremmo niente.
– Davvero non gli fareste niente?
– Davvero. Certo. Non lo toccheremmo neppure.
– Allora, se mi date la mano di San Giovanni di non fargli niente, vi
faccio vedere un cristiano in carne e ossa.
– Cosa dici, mamma? Un uomo quassù? Ma come ha fatto? Sì, ti
diamo la mano di San Giovanni di non fargli nessun male se ce lo fai
vedere.
Così, tra gli sbuffi dei Venti che quasi non lo lasciavano in piedi,
venne fuori Liombruno, e sotto le loro domande, raccontò la sua storia.
Quando seppero della ricerca della Fata Aquilina, ognuno rifletté se
ne sapeva qualcosa, e a uno a uno dissero che davvero nei loro giri per
il mondo non l’avevano mai incontrata. Solo Scirocco era rimasto zitto. –
E tu, Scirocco, ne sai nulla? – disse la Voria.
– Certo che ne so qualcosa, – disse Scirocco. – Non sono mica
addormentato come i miei fratelli, che non sanno trovar nulla. La Fata
Aquilina è malata d’amore. Piange sempre, dice che il suo sposo l’ha
tradita, e s’è ridotta ormai in fin di vita dal dolore. E io, da quel
pendaglio di forca che sono, mi diverto a far chiasso tutt’intorno al suo
palazzo, e spalancando finestre e balconi, e a buttarle all’aria perfino le
lenzuola.
– O Scirocco mio bello! Tu mi devi aiutare! – disse Liombruno. – Devi
insegnarmi la via per raggiungere questo palazzo. Sono io lo sposo della
Fata Aquilina e non è vero che sono un traditore. Anch’io morirò di
dolore se non la trovo.
– Non so come fare, – disse Scirocco, – perché è una via troppo
complicata per potersi insegnare. Dovresti venire con me ma io vado
tanto forte che nessuno mi può tenere dietro. Bisognerebbe portarti in
collo, ma come faccio? Io sono d’aria e tu mi scivoli d’addosso.
– Non ti preoccupare, – disse Liombruno, – tu vai per la tua strada, e
io non resterò mai indietro.
– Ah! Tu non sai come corro io! Se vuoi provare. Domattina all’alba
partiremo.
La mattina Liombruno, con la borsa, gli stivali e il mantello parte con
Scirocco. Scirocco ogni poco si voltava indietro e chiamava: – Liombruno!
Oh, Liombruno!
E quello: – Oh, che vuoi? – Era lì davanti. E Scirocco tutte le volte ci
restava male.
– Eccoci arrivati, – disse a un certo punto Scirocco. – Quello è il
balcone della tua bella –. E Scirocco con una soffiata lo spalancò:
Liombruno fu svelto a saltare dentro, avvolto nel suo mantello.
La Fata Aquilina era a letto, e una delle sue serve le diceva: –
Padrona mia, come vi sentite? State un po’ meglio?
– Meglio? Riprende a soffiare questo vento maledetto. Sono mezza
morta.
– Non volete prendere qualcosa? Un po’ di caffè, di cioccolata, una
tazza di brodo?
– Nulla, non voglio nulla.
Ma la serva tanto disse e tanto fece che la persuase a prendere un po’
di caffè. Portò la tazzina e la lasciò lì vicino al letto. Liombruno,
invisibile, prese la tazzina e si bevve il caffè. La serva, credendo che la
Fata avesse bevuto subito il caffè, portò anche la cioccolata, e Liombruno
si bevve anche questa. La serva tornò con una tazza di brodo e un petto
di piccione: – Signora padrona, visto che ha preso il caffè e la cioccolata
è segno che le è tornato un po’ d’appetito. Provi un po’ questo brodo e
questo petto di piccione, così riprenderà le forze.
– Ma che caffè? Che cioccolata? – disse la Fata. – Io non ho preso
niente.
Le serve si guardarono tra loro come a dire: «Sta uscendo di senno».
Ma appena furono soli Liombruno si tolse il mantello: – Sposa mia, mi
riconosci?
La Fata gli si buttò al collo e gli perdonò. Si giurarono il loro amore,
le loro sofferenze d’esser stati tanto lontani. E diedero un gran banchetto
nel palazzo, e i Venti furono tutti invitati a turbinare intorno in segno di
festa.</p>
			</div>
			<div xml:id="fable135">
            <head><note>135. Cannelora</note></head>
            <span><placeName>Basilicata</placeName></span>
			<p>Una volta, un <persName source="#fable135" type="dispatcher" subtype="sovereign">Re</persName> la cui moglie non faceva figli mandò a gridare un
bando che diceva:
Chiunque sappia consigliare un modo per avere figli al Re e alla
<persName source="#fable135" type="dispatcher" subtype="caregiver">Regina</persName>, diventerà il più ricco del regno dopo il Re. Ma chi dà un
consiglio che non serve, gli sarà tagliata la testa immantinenti.
Questo bando mise voglia a molti di provare, e diedero consigli d’ogni
sorta ma tutti ci rimisero la testa.
Finalmente si presentò un povero <persName source="#fable135" type="helper" subtype="sage">vecchio</persName> lacero e barbuto, e disse al
Re: – Maestà, fate pescare un drago marino, fatene cucinare il cuore da
una giovanetta, e lei, solo a sentire l’odore del drago che frigge si
metterà ad attendere un bambino. Dopo che la giovanetta avrà cucinato
il drago, la Regina lo mangi e comincerà anche lei ad aspettare un
bambino, e tutt’e due i bambini nasceranno nello stesso momento.
Il Re, benché poco persuaso, fece tutto quel che il vecchio aveva detto:
fece pescare il drago, lo diede a cucinare a una bella ragazza contadina,
che appena respirò il fumo della bollitura si sentì diventar madre. I figli
della Regina e della cuoca nacquero lo stesso giorno e si somigliavano
come gemelli. E quello stesso giorno anche il letto fece un lettino,
l’armadio un armadietto, il forziere uno scrignetto, la tavola un tavolino.
Il bambino della Regina si chiamava <persName source="#fable135" type="helper" subtype="rebel">Emilio</persName> e quello della cuoca
<persName source="#fable135" type="protagonist" subtype="explorer">Cannelora</persName>. Crebbero come fratelli, volendosi un gran bene, e in principio
anche la Regina voleva bene a entrambi. Ma man mano che crescevano,
cominciò a spiacerle che tra suo figlio e quell’altro non ci fosse differenza,
e poi ebbe anche invidia di quell’altro che poteva magari diventare più
intelligente e fortunato del Principino vero. Allora spiegò a Emilio che
Cannelora non era suo fratello bensì il figlio d’una cuoca, e che non
dovevano trattarsi da pari a pari. Ma i due ragazzi si volevano tanto
bene che non ci badarono neppure. Allora la Regina cominciò a
maltrattare Cannelora; ma Emilio lo proteggeva e gli s’affezionava sempre
di più. E la Regina si rodeva di rabbia.
Un giorno che i due si divertivano a fondere pallottole da caccia,
Emilio va fuori un momento, e la Regina s’accosta al focolare. Trovato
solo Cannelora gli tira in viso una pallottola rovente, pensando
d’ammazzarlo. Ma lo colpì di striscio, sopra il ciglio e gli fece una
profonda bruciatura nella fronte. La Regina stava per prender un’altra
pallottola con le molle, quando rientrò Emilio, e lei facendo finta di
niente se ne andò.
Cannelora, sebbene la ferita gli bruciasse, calatosi il cappello sulla
fronte, non diede segno a Emilio di quel che era accaduto e continuò a
fonder pallottole stringendo i denti. Ma poi disse: – Caro fratello, ho
deciso d’andarmene via per sempre da questa casa e cercar fortuna.
Emilio non sapeva darsene ragione: – Ma perché, fratello mio, non si
sta bene qui?
Cannelora con le lagrime agli occhi e il cappello basso sulla fronte,
disse: – Fratello, la fortuna non vuole che viviamo insieme: ti devo
lasciare –. Tutte le proteste di Emilio furono inutili. Cannelora prese il
suo fucile a due canne, che era figliato da un altro fucile quando
cuoceva il cuore del drago, e uscì in giardino con Emilio. – Caro
fratello, oggi con dolore mi devo separare da te, ma ti lascerò questo
ricordo –. Ficcò la spada in terra e ne fece sprizzare una fontana d’acqua
limpida. Diede un altro colpo di spada in terra e vicino a quell’acqua
nacque una mortella. – Quando vedrai quest’acqua intorbidarsi e questa
mortella seccare, – disse Cannelora, – sarà segno di qualche mio gran
malanno.</p>
<p>Dopo queste parole s’abbracciarono piangendo, Cannelora salì in sella
al suo cavallo, prese il suo cane al guinzaglio e partì. Cammina
cammina, un giorno arrivò a un bivio. Una via conduceva in un bosco
senza uscita, la seconda in altre parti del mondo. Dove le due vie si
separavano c’era un orto e nell’orto due ortolani che litigavano e stavano
per venire alle mani. Cannelora entrò nell’orto e domandò la ragione del
litigio. – Ho trovato due piastre, – disse uno, – e questo mio compagno
ne vuole una perché era vicino a me quando l’ho trovata.
– L’ho vista prima io, – dice quell’altro, – o almeno l’abbiamo vista
insieme.
Cannelora cavò fuori di tasca quattro piastre e ne dette due a quello
che aveva già trovato le altre due e due al suo compagno. Gli ortolani
non sapevano come ringraziarlo, e gli baciarono la mano. Lui se n’andò,
imboccando la via che conduceva al bosco. Allora l’ortolano che aveva
avuto quattro piastre, gli gridò dietro: – Signorino, non andate di qui,
che si va a un bosco da dove non si viene più fuori. Pigliate per l’altra
via, piuttosto.
Cannelora gli disse grazie e pigliò per l’altra via. Cammina cammina,
incontrò dei ragazzacci che tormentavano una serpe coi bastoni. Già le
avevano tagliato la punta della coda, per vederla muovere da sola. –
Lasciatela andare, povera bestia! – gridò Cannelora, e la serpe con la sua
coda mozza fuggì via.
Cannelora arrivò in un gran bosco e venne notte. Tirava un freddo da
restar ghiacciati; da tutte le parti, urli di bestie feroci: Cannelora già si
vedeva morto. Quand’ecco tutt’a un tratto apparve una bella ragazza, tra
le piante, con un lume in mano, e prende per mano Cannelora.
– Povero giovane! – dice. – Vieni a riscaldarti e a riposarti a casa mia
–. Cannelora credeva di sognare: senza poter spiccicare parola andò dietro
alla ragazza. Quando l’ebbe portato in casa, ella gli disse: – Ti ricordi
quella serpe che hai salvato dai ragazzacci che la bastonavano? La serpe
sono io. Guarda: in segno della punta della coda che m’hanno tagliata,
ecco qui tagliata la punta del mignolo della mia mano sinistra. E ora io
salvo te come tu hai salvato me.
Cannelora era tutto contento. Quella fata gli accese il fuoco, preparò
tavola e cenarono insieme. Poi andarono a riposare, ognuno in una
stanza. La mattina, la <persName source="#fable135" type="helper" subtype="magician">Fata</persName> l’abbracciò, lo baciò e gli disse: – Va’, caro
giovane. Tu soffrirai ancora, ma verrà un giorno che staremo insieme e
contenti.
Cannelora non capì cosa intendesse dire, ma la riabbracciò e baciò e
partì con i lucciconi agli occhi. Giunse in un bosco e vide tra gli alberi
una cerva con le corna d’oro. Puntò la sua doppietta, ma la cerva non
stava mai ferma, e lui le corse dietro. Così giunse ad una grotta, nel
più fitto del bosco. In quel momento scoppiò un gran temporale;
venivano giù chicchi di grandine grossi come uova: Cannelora si rifugiò
nella grotta. Mentr’era nella grotta sentì una vocina fuori, nella pioggia:
– Mi lasci entrare, bravo giovane, che voglio ripararmi?
Cannelora guardò fuori e vide una serpe. Sapeva che aiutare le serpi
gli portava fortuna e disse: – Vieni, accomodati pure.
– Sai, – disse la serpe, – ho paura che il cane mi morda. Non potresti
legarlo?
Cannelora lo legò.
– Vedi, – disse la serpe, – il cavallo potrebbe calpestarmi coi suoi
zoccoli.
Cannelora impastoiò il cavallo. – Ecco, – disse la serpe, – non mi fido
perché hai il fucile carico. E se, per un verso o per altro parte un colpo e
m’ammazza? Io ho paura.
Cannelora volle usarle la bontà di scaricare il fucile e disse: – Be’,
adesso puoi entrare senza paura.
La serpe entrò e subito si trasformò in un <persName source="#fable135" type="villain" subtype="monster">Gigante</persName>. Cannelora col cane
e il cavallo legati e con lo schioppo scarico era senza difesa. Il Gigante
con una mano lo pigliò per i capelli e con l’altra scoperchiò una tomba
che c’era nella grotta e lo seppellì vivo.
A casa del Re, intanto, il giovane Emilio non aveva pace. Ogni giorno
andava nel giardino a guardare la fonte e la mortella e un giorno vide
l’acqua torbida e la mortella secca.
– Povero me! – disse. – È accaduta qualche gran disgrazia a mio
fratello Cannelora. Voglio andare per il mondo a cercare dov’è e cosa
posso fare per lui.
Né il Re né la Regina riuscirono a trattenerlo. Imbracciò il fucile,
mandò avanti il cane, montò a cavallo e se ne andò. Al bivio vide l’orto
di quei due ortolani, e per l’appunto incontrò quello che aveva avuto
quattro piastre. – Bentornato, signorino! – disse l’ortolano inchinandosi col
cappello in mano. – Vi ricordate le quattro piastre che mi avete dato
l’altra volta? E io vi ho avvertito che quella strada era cattiva e che
dovevate prender l’altra?
– Sì, che me ne ricordo, – disse Emilio dandogli altre quattro piastre,
contento di sapere che Cannelora era passato di là ed aveva preso quella
via. Cammina cammina, arrivò anche lui nel bosco dove Cannelora aveva
incontrato la bella Fata senza la punta del mignolo.
– Benvenuto l’amico del mio sposo! – disse la Fata, comparendo avanti
a Emilio.
Emilio meravigliato disse: – Ma chi siete voi, Signora?
– Io sono la Fata che deve sposare il tuo Cannelora.
– Allora ditemi, Cannelora è vivo? Se è vivo, ditemi dov’è per carità,
che io voglio correre da lui.
Alla Fata vennero le lagrime agli occhi. – Corri, il nostro caro soffre
sepolto sottoterra. Ma bada bene, non lasciarti ingannare dalla finta serpe
–. E detto questo, sparì.</p>
<p>Emilio si fece coraggio e andò avanti. Giunse nel bosco, seguì anche
lui una cerva dalle corna d’oro, fu colto dalla tempesta e riparò nella
grotta. Venne la serpicina chiedendo di riscaldarsi e lui disse di sì. E
siccome lei voleva legato il cane legò il cane, e siccome voleva impastoiato
il cavallo impastoiò il cavallo, ma quando gli chiese del fucile, Emilio si
ricordò di quel che gli aveva detto la Fata, e disse: – Ah sì, vuoi che lo
scarichi? – Puntò la doppietta e le sparò due colpi addosso. Cosa vide?
Invece della serpe, c’era steso ai suoi piedi un Gigante morto, con due
buchi nella testa che buttavano fuori sangue a catinelle, e si sentirono
tante voci gridare da sottoterra: – Aiuto, aiuto, anima santa! Sei venuto a
salvarci, finalmente!
Emilio apre la tomba e ne esce Cannelora, e dopo di lui una fila di
Principi, Baroni e Cavalieri, sepolti lì da tanti anni e tenuti a pane e
acqua. Emilio e Cannelora si gettarono l’uno nelle braccia dell’altro. Poi in
gran cavalcata con tutti quei signori presero la via per uscire dal bosco.
Andarono a quei posti della Fata senza la punta del mignolo e se la
videro venire incontro insieme a un seguito d’altre Fate bellissime, ma lei
era la più bella di tutte. Preso per mano Cannelora lo aiutò a scendere
da cavallo, l’abbracciò e gli disse: – Mio caro, tutti i nostri dolori sono
finiti. Tu m’hai salvata dalla morte e io farò di te l’uomo più felice del
mondo. Tu sarai il mio sposo.
Poi chiamò un’altra fata, la più bella dopo di lei, e le disse: – Bella
Fata, va’ a dar un bacio a Emilio che è l’amico diletto del mio sposo ed
è anche Principe. Sii la sua sposa e vivete felici.
Poi, rivolta alle altre Fate: – Ognuna di voi si scelga uno di questi
signori a suo piacere, gli dia un bacio e sia sua sposa.
Così ci fu un gran sposalizio di Fate, beato chi c’era! E tutti
tornarono alle loro case con le spose, anche Emilio e Cannelora, e si fece
festa in tutto il Regno e alle ragazze povere si diedero i mezzi per fare
dei bei matrimoni. Ma io poveretta non c’ero e son rimasta con un pugno
di mosche!</p>
			</div>
			<div xml:id="fable136">
            <head><note>136. Filo d’Oro e Filomena</note></head>
            <span><placeName>Basilicata</placeName></span>
			<p>C’era una volta una figliola di calzolai, che aveva padre e madre molto
vecchi e si chiamava <persName source="#fable136" type="protagonist" subtype="lover">Filomena</persName>. Un giorno sua madre le disse: –
Filomena, va’ dall’ortolano a comprare un cavolo per fare la minestra. Se
non trovi l’ortolano, cogli tu il cavolo dall’orto, e lascia in terra il danaro
per lui. Ma sta’ attenta: non cogliere verzotti invece di cavoli.
La ragazza andò nell’orto e l’ortolano non c’era. Andò per cogliere un
cavolo, ma si sbagliò e staccò da terra un verzotto. Nel posto dov’era
piantato ci mise un tarì. Il tarì appena posato per terra, scomparve; e
s’aperse un finestrino di cristallo. Al finestrino s’affacciò un bel giovane
che le disse: – Vieni da me, bella ragazza, che muoio dall’amor per te!
Come fosse stata tirata dalla calamita, Filomena si trovò con lui
sottoterra, in una stanza che pareva una stanza da regina. Il giovane le
diede un bacio e disse: – Io sono <persName source="#fable136" type="prize" subtype="lover">Filo d’Oro</persName> e tu sarai la mia sposa –. Poi
le regalò un sacco di monete e le disse: – Torna a casa dai tuoi genitori,
ma ogni giorno torna a rivedermi. Il verzotto che hai strappato stamani
lo ritroverai piantato sempre allo stesso posto. Ristrappalo e butta un tarì
dove c’era la radice: così mi rivedrai. Ma bada bene: solo tu e nessun
altro dovrà vedermi.
Filomena tornò a casa tutta contenta e raccontò ai genitori tutto quel
che le era capitato. I due vecchi restarono pieni di meraviglia e per loro
cominciarono giorni d’abbondanza. Ogni giorno la figlia andava all’orto,
e tornava con un sacco di danari. Ma la <persName source="#fable136" type="citizen" subtype="caregiver">madre</persName> moriva dalla curiosità di
vedere questo sposo di sua figlia. – Almeno una volta sola, – la pregava,
– lasciamelo vedere! Sono tua madre!
– No, madre mia, perché se lo vedi tu, io perderò la mia fortuna, – le
rispondeva Filomena.
– Ma almeno il posto dove s’affaccia, quello puoi farmelo vedere!
E la figlia finì per condurcela.
– Questo è l’orto e questo è il verzotto. Adesso addio, madre mia, ve
ne dovete andare.
La vecchia fece finta d’andarsene e invece si nascose dietro un albero
di noce. Filomena sradicò il verzotto, buttò il tarì, si vide il finestrino
ma questa volta dietro ai cristalli non c’era Filo d’Oro affacciato. La
vecchia, che moriva dalla voglia di vedere com’era questo suo genero,
tirò una noce contro il finestrino. I cristalli andarono in pezzi e si vide
apparire il viso del giovane, tutto corrucciato, e poi subito sparire, col
finestrino e tutto, e tornare il verzotto piantato come prima che non si
poteva più sradicare.</p>
<p>Ora bisogna sapere che Filo d’Oro era figlio d’un’Orca. Questa <persName source="#fable136" type="villain" subtype="monster">Orca</persName>
voleva fargli sposare una Principessa, ma le Fate avevano destinato che
sposasse la figliola d’un calzolaio. Allora l’Orca aveva detto: – Che tu
possa vedere una sola donna al mondo e se ne vedi un’altra, che tu
possa morire! – E l’aveva messo a vivere in quella casa sottoterra perché
non vedesse donne, tranne quell’una che doveva esser la sua sposa.
Le <persName source="#fable136" type="helper" subtype="magician">Fate</persName>, che volevano salvarlo da quella maledizione della madre,
avevano fatto sì che la prima donna vista da Filo d’Oro fosse Filomena
e che lui se ne innamorasse. Ma appena vide la madre di lei, la
maledizione lo colse, e nello stesso momento si trovò morto tra le braccia
dell’Orca.
Adesso l’Orca, a trovarsi il figlio morto tra le braccia, e per colpa della
sua maledizione, si strappava i capelli. Siccome Filo d’Oro era fatato, il
suo corpo da morto non marciva: la madre lo seppellì fino al busto e
ogni giorno andava a rivedere il suo bel viso, e piangeva.
Intanto Filomena, disperata per la scomparsa dello sposo, aveva
lasciato padre e madre e s’era messa a girare per il mondo, per cercare
Filo d’Oro. Una sera si fermò a dormire sotto una quercia. Su quella
quercia s’erano posati un colombo e una colomba, e Filomena li sentì
cantare:</p>
<p>È morto Filo d’Oro
E cuccurucù,
Ma è viva Filomena
E cuccurucù,
Che se ci ammazzasse
E cuccurucù,
E poi ci bruciasse,
E cuccurucù,
Con le ceneri l’ungesse
E cuccurucù,
Filo d’Oro salvato sarebbe
E tra poco risusciterebbe,
Cuccurù, cuccurù, cuccurù.</p>
<p>Filomena, sentita la canzone, aspettò che i <persName source="#fable136" type="helper" subtype="animal">colombi</persName> si fossero
addormentati, poi piano piano s’arrampicò sulla quercia, li afferrò e li
ammazzò. Dall’alto della quercia, vide un lumino nel bosco. Scese e si
diresse verso quel lumino. Era una capanna e la ragazza entrò a chiedere
del fuoco per bruciare i colombi. Nella locanda abitava una <persName source="#fable136" type="helper" subtype="magician">Fata fornaia</persName>
che bruciò i colombi e, saputa tutta la storia di Filomena, le disse: –
Figlia mia, conserva in questo vaso la cenere dei colombi e prendi anche
questo canestro di fichi. Poi va’ sotto le finestre dell’Orca. La troverai che
sta filando alla finestra e per fare il filo lungo manda giù il fuso dalla
finestra fino a terra. Tu piglia il fuso e infilaci un fico. L’Orca mangerà il
fico e ti ringrazierà e ti inviterà a salire. Ma tu sta’ attenta, perché è
capace di mangiarti. Non ci andare, finché non avrà promesso di non
mangiarti per l’anima del suo Filo d’Oro. Poi le farai vedere che hai la
cenere per risuscitare il figlio, e lascia fare il resto alla fortuna.
La ragazza tutta contenta ringraziò la fornaia e andò a casa dell’Orca
che stava filando alla finestra. Infilzò il fico nel fuso, l’Orca tirò su il
fuso, vide il fico e lo mangiò. – Buono! – disse. – Chi è quell’anima
buona che ha infilzato un fico sul mio fuso, venga su che le voglio dare
un bacio.
– No, perché tu mi mangi! – disse Filomena.
L’Orca ributtò giù il fuso e Filomena ci mise un altro fico. – Vieni su
che ti do un bacio! Non ti mangio, te lo prometto! – disse l’Orca, dopo
mangiato il fico.
– Non mi fido delle tue promesse, – disse Filomena e mise un altro
fico sul fuso.
– Vieni su, ti prometto per l’anima del mio Filo d’Oro che non ti
mangerò.
Allora Filomena salì nella casa dell’Orca; ma quando questa scoprì
che era la sposa di Filo d’Oro e aveva la cenere per risuscitarlo, riuscì
subito a portarle via il vasetto, fece rivivere il figlio e tornò a
rinchiuderlo sottoterra perché non rivedesse Filomena, e combinò presto
presto il matrimonio con quella Principessa.
– Ah, sì? – dissero le Fate, che avevano destinato che fosse la figlia
del calzolaio a sposare Filo d’Oro. – E noi mandiamo una maledizione
sulla Principessa: che tra un mese si spalanchi la terra sotto i suoi piedi e
cada nell’Inferno.
Intanto, l’Orca teneva Filomena come sua serva e andava cercando un
pretesto per mangiarsela.
– Bisogna preparare cinque materassi di penne d’uccelli per Filo d’Oro
che si deve sposare, – le disse. – Ecco i sacconi: entro ventiquattr’ore devi
riempirli di penne d’uccelli tutt’e cinque, se no ti mangio.
Filomena, a piangere, a disperarsi. Ma bisogna sapere che Filo d’Oro,
fatato com’era, poteva trasformarsi e così trasformato uscire dal palazzo
sottoterra. Si trasformò in uno con la barba e si presentò a Filomena. –
Bella giovane, – le disse, – se mi dài un bacio, io ti faccio raccogliere in
un momento quante penne vuoi.
Ma Filomena rispose: – Se foste Filo d’Oro non un bacio vi darei, ma
mille; ma a voi, neanche morta.
L’uomo con la barba sorrise e sparì. Ed ecco che dalle finestre volano
nella stanza migliaia d’uccelli di tutte le specie, e vanno, vengono,
sbattono le ali, e ogni sbatter d’ali erano penne di tutti i colori che
cadevano e facevano un tappeto sempre più alto nella stanza. Così, in
ventiquattr’ore Filomena poté riempire i cinque materassi come aveva
comandato l’Orca.
L’Orca si disse: «Qui ci dev’essere la mano di mio figlio. Ma la
vedremo chi vincerà». E disse a Filomena: – Per lo sposalizio di Filo
d’Oro ci manca la musica. Devi andare dall’Orca mia sorella che sta sulla
Montagna del Divertimento, e farti dare lo scatolino del suono e del
canto.</p>
<p>Bisogna sapere che per arrivare alla Montagna del Divertimento
bisogna passare il Fiume dei Serpenti, il Fiume del Sangue, il Fiume della
Bile, e poi entrando in casa dell’Orca c’era tutto il pericolo d’essere
mangiati. La povera giovane non faceva che piangere.
Ma ecco che le si presentò un uomo coi baffi, ed era Filo d’Oro
trasformato. – Se mi dài un bacio, – le dice, – ti insegno il modo di
prendere lo scatolino e portarlo qui sana e salva.
– Se foste Filo d’Oro, mille baci vi darei, – rispose Filomena, – ma
piuttosto che dare un bacio a voi preferisco finire in bocca a tutte e due
le Orche.
Filo d’Oro, tutto commosso della sua fedeltà, disse: – Ebbene, anche se
non mi vuoi dare un bacio, t’aiuterò lo stesso. Quando sarai al Fiume dei
Serpenti di’: «O che maccheroni! Me ne mangerei tre piatti proprio di
gusto!» E quando sarai al Fiume del Sangue di’: «O che vino! Me ne
berrei volentieri tre bicchieri!» E al Fiume della Bile: «O che latte! Me ne
berrei proprio tre tazze!» Così arriverai alla casa dell’Orca. Tieni questa
pala, che ti sarà pure utile. Addio –. E l’uomo coi baffi sparì.
Filomena andò e disse tutto quel che le aveva detto l’uomo coi baffi. E
i Serpenti a sentirsi chiamare maccheroni, si separarono per lasciarla
passare; il Sangue a sentirsi chiamare vino anche; e la Bile a sentirsi dire
latte pure.
Salì in cima alla Montagna del Divertimento e trovò la casa dell’Orca.
Entrò piena di paura. C’era la stanza del forno, con la serva che
infornava il pane. Questa serva era una povera ragazza come Filomena,
capitata per sua disgrazia nelle grinfie dell’Orca. Tre volte alla settimana,
doveva tirar via la brace dal forno e infornare il pane, tutto con le mani.
E la poverina soffriva da morire per le scottature; ma quando il pane era
cotto e tolto dal forno, l’Orca con le sue magie le faceva passare le
scottature e così non moriva; però poi doveva ricominciare e sentir male
di nuovo.
Quando questa poverina vide entrare Filomena, le gridò: – Vattene per
carità! Cosa fai qui? Non sai che l’Orca ti mangia?
– Se non mi mangia quest’Orca mi mangia sua sorella, – disse
Filomena. – Quindi tanto vale che cerchi quello per cui sono venuta.
– E per cosa sei venuta?
– Per lo scatolino del suono e del canto.
– Sta’ a sentire: tra noi ci si deve aiutare. Vedo che porti una pala in
mano. Dammi la pala, così potrò infornare e sfornare senza scottarmi, e
io ti vado a prendere lo scatolino del suono e del canto che solo io so
dov’è.
Filomena con gran piacere le diede la pala, prese lo scatolino e scappò
via. Intanto l’Orca tornò a casa e non trovò più lo scatolino. –
Tradimento! – gridò. – Serpenti, inghiottitela!
– No, – dissero i Serpenti. – Ci ha chiamati: Maccheroni! – e la
lasciarono passare.
– Sangue! Annegala!
– No, – disse il Sangue. – M’ha chiamato: Vino! – e la lasciò passare.
– Bile! Sommergila!
– No, – disse la Bile. – M’ha chiamata: Latte! – e la lasciò passare.
Ma passati i tre fiumi, a Filomena venne la curiosità di sapere
cos’erano il suono e il canto dello scatolino. Aperse, sentì un «Zzzin!» e
un «Ooo!» e poi più niente. Lo scatolino era vuoto: il canto e il suono
erano scappati via tutti in una volta. Filomena scoppiò in lagrime.
Ed ecco che le si presentò un uomo con le basette, che era sempre Filo
d’Oro! – Mi dài un bacio? Ti faccio tornare il suono e il canto nello
scatolino.
E lei, come al solito: – Se voi foste Filo d’Oro, mille baci, ma a voi,
niente.
– Ma io sono Filo d’Oro! – e l’uomo con le basette sparì e Filomena al
suo posto vide comparire il suo sposo. Tutta tremante si buttò nelle sue
braccia e gli diede mille baci, mentre il suono e il canto tornavano nello
scatolino e si sentiva suonare e cantare per tutta la campagna.
– Allegra, Filomena, – disse Filo d’Oro. – Torna a casa, che fra tre
giorni saremo marito e moglie.
La giovane tutta contenta tornò dall’Orca. Questa, sicura che fosse
stata inghiottita dai fiumi o mangiata da sua sorella, aveva già stabilito
di lì a tre giorni lo sposalizio di suo figlio con quella Principessa
maledetta dalle Fate. Quando vide tornare Filomena con lo scatolino,
divenne verde dalla rabbia. E le disse: – Fra tre giorni ci sono le nozze
di mio figlio. Tu terrai il candeliere durante lo sposalizio.
Lo sposalizio Filo d’Oro pareva esser d’accordo di farlo. Solamente
volle che fosse concluso a mezzanotte. Tutti gli invitati erano là che
aspettavano, e il corteo nuziale non arrivava. Filomena reggeva il
candeliere e più i minuti passavano più stava in ansia. Ecco che si vede
venir avanti il corteo, con Filo d’Oro al braccio della Principessa. In quel
momento, il campanile della chiesa: «Toc, toc, toc», dodici colpi. S’aprì la
terra sotto i piedi della Principessa e la si vide sparire tra le fiamme.
Filo d’Oro prese per mano Filomena: – Questa è la mia sposa, – disse.
E lo scatolino del suono e del canto mandava musiche da Paradiso.
Filo d’Oro e Filomena si sposarono. A quella vista l’Orca diede un
grido, si portò le mani alla fronte e disse questa maledizione: – Tu che
hai incantato mio figlio potrai avere un bambino senza morire solo
quando io mi rimetterò le mani sulla fronte a questo modo!
Filomena, a questa minaccia, si sentì tremare. Ma Filo d’Oro le strinse
forte la mano e le fece coraggio.
Dopo un po’ di tempo, Filomena aspettava un bambino. – Quando
t’accorgerai che sta per nascere, – le disse Filo d’Oro, – vestiti a lutto e
va’ da mia madre. Lei ti domanderà il perché del lutto e tu di’: «Perché
è morto Filo d’Oro».
Così fece Filomena. Quando l’Orca sentì: – È morto Filo d’Oro! –
disperata si portò le mani alla fronte gridando: – Oh, figlio mio! – e
Filomena diede subito alla luce senza nessun pericolo un bellissimo
bambino.
Comparve Filo d’Oro e l’Orca vedendolo vivo perdonò a lui e alla sua
sposa e benedisse il bambino. Così vissero in pace tutti i loro giorni.</p>
			</div>
			<div xml:id="fable137">
            <head><note>137. I tredici briganti</note></head>
            <span><placeName>Basilicata</placeName></span>
			<p>Dice che una volta c’erano due fratelli. Uno faceva il <persName source="#fable137" type="protagonist" subtype="trickster">ciabattino</persName> ed era
ricco, l’altro il <persName source="#fable137" type="helper" subtype="innocent">contadino</persName> ed era senza nulla. Un giorno il contadino era
in campagna, e vide tredici uomini sotto un albero di quercia, con certi
coltellacci da far tremar la terra. «I briganti!», pensò il contadino, e si
nascose; li vide avvicinarsi alla quercia e il capo dire: – Apritiquercia! – Il
tronco s’aperse e a uno a uno i <persName source="#fable137" type="villain" subtype="rebel">tredici briganti</persName> ci entrarono. Il contadino
restò nascosto ad aspettare. Dopo un po’ i briganti uscirono, uno a uno, e
l’ultimo fu il capo. – Chiuditiquercia! – disse, e la quercia si richiuse.
Quando i briganti se ne furono andati, il contadino volle provare
anche lui. S’avvicinò all’albero e disse: – Apritiquercia! – L’albero s’aperse
e lui passò. C’era una scala che andava sottoterra; scese e si trovò in una
caverna. Una caverna, dalla terra al soffitto, piena di roba
ammonticchiata: un monte d’oro, uno di brillanti, uno di marenghi, un
altro d’oro, un altro di brillanti, un altro di marenghi, ancora uno d’oro,
uno di brillanti, uno di marenghi; e così via, fino a tredici. Il contadino
cominciò a guardare, a empirsi gli occhi di quel luccichìo: empiti gli
occhi cominciò a empirsene le tasche della giacca, poi le tasche dei
calzoni, poi si strinse bene in fondo i calzoni, e se li imbottì tutti di
monete d’oro e di tornesi, e a lenti passi tintinnanti tornò a casa.
– Che t’è successo? – gli disse la moglie vedendolo arrivare a quel
modo. Lui cominciò a rovesciare le tasche e i pantaloni, e le raccontò
tutto. Per misurare i soldi, gli serviva uno stoppello; ma lui non l’aveva;
così mandò a chiederlo in prestito al fratello. Il ciabattino pensò: «Cosa
mai avrà da misurare mio fratello che non ha mai avuto nulla al mondo?
Voglio vedere un po’», e impastò una lisca di pesce sul fondo dello
stoppello.
Quando gli restituirono lo stoppello andò subito a vedere cos’era
rimasto attaccato alla lisca di pesce: e figuratevi come rimase quando vide
un marengo!
Andò subito a trovare il fratello. – Dimmi chi t’ha dato questi soldi! –
E il contadino gli raccontò. Il ciabattino allora gli disse: – Be’, fratello, mi
ci devi portare anche a me! Io ho figli, e ho più bisogno di soldi di te!
Allora i due fratelli presero due somari e quattro sacchi, andarono
all’albero, dissero: – Apritiquercia! – riempirono i sacchi e via. A casa, si
divisero l’oro, i brillanti e i marenghi e ormai ne avevano da campare di
rendita. Perciò si dissero: – Ora ci siamo messi a posto; non facciamoci
più vedere laggiù, se no ci lasciamo la pelle!
Il ciabattino aveva detto: – Intesi, – ma solo per ingannare suo fratello
e andare una volta da solo a far man bassa, perché era uno che non ne
aveva mai abbastanza. Andò, aspettò che i briganti uscissero dalla
quercia, ma non li contò mentre se ne andavano. Mal gliene venne:
invece di tredici erano dodici, perché uno era rimasto a far la guardia,
dato che s’erano accorti che qualcuno veniva nella caverna a derubarli. Il
brigante saltò fuori, sorprese il ciabattino, lo squartò come un maiale e
così squartato l’appese a due rami.
La moglie, non vedendolo più tornare, andò dal contadino. – Cognato
mio, disgrazia! Fratello tuo è andato alla quercia un’altra volta e non è
più tornato!</p>
<p>Il contadino aspettò la notte e andò alla quercia. Appeso ai rami, vide
il corpo squartato del fratello, lo slegò, lo caricò sull’asino, e lo portò a
casa, tra gran pianti della moglie e dei figli. Per non seppellirlo squartato
chiamarono un altro ciabattino suo collega, e lo fecero cucire.
La vedova del ciabattino, con tutti i soldi che le erano rimasti, comprò
una taverna e si mise a far la taverniera.
Intanto i briganti s’erano messi a girare il paese, per vedere a chi
erano rimasti i soldi. Uno andò dal ciabattino che aveva cucito il morto e
gli disse: – Compare, sei capace di dar due punti a questa scarpa?
– Eh! – fece lui, – ho cucito un ciabattino, volete che non cucia una
ciabatta?
– E chi era questo ciabattino?
– Un mio collega che hanno squartato. Il marito della taverniera.
Così i banditi seppero che era la taverniera a profittare delle ricchezze
rubate. Presero una botte grande e ci si nascosero dentro in undici; la
botte la misero su un carro e gli altri due si misero a tirare il carro.
Scesero alla taverna e dissero: – Buona donna, ce la fate posare qui
questa botte? E ce lo fate da mangiare?
– Accomodatevi, – disse la <persName source="#fable137" type="helper" subtype="lover">taverniera</persName>, e si mise a cucinare i
maccheroni per i due carrettieri. Intanto la figlia, giocando lì vicino,
sentì rumore nella botte. Si mise ad ascoltare e sentì dire: – Ora gliela
diamo la buona notte a questa qui! – Saltò su e corse a dirlo a sua
madre. Sua madre non stette lì a sprecare sale e olio: prese una caldaia
d’acqua bollente e la rovesciò nella botte. I briganti morirono spellati. Poi
andò a servire i maccheroni agli altri due. Gli mescé vino oppiato e
quando s’addormentarono gli tagliò le teste. – Adesso va’ a chiamare il
giudice, – disse a sua figlia.
Arrivò il giudice, capì che erano tredici briganti e diede un premio
alla taverniera, perché aveva schiantato quella malerba.</p>
			</div>
			<div xml:id="fable138">
            <head><note>138. I tre orfani</note></head>
            <span><placeName>Calabria</placeName></span>
			<p>Un uomo con tre figli morì di malattia. I tre figli diventarono tre orfani.
Il <persName source="#fable138" type="protagonist" subtype="explorer">grande</persName> un giorno disse: – Fratelli, parto. Vado a cercar fortuna –.
Arrivò a una città e cominciò a gridare per le vie:
Chi mi vuole per garzone
Che lo voglio per padrone!
S’affacciò da un balcone un gran <persName source="#fable138" type="villain" subtype="sovereign">signore</persName>. – Se ci mettiamo d’accordo,
ti prendo per garzone.
– Sì, datemi quel che voi volete.
– Ma io voglio ubbidienza.
– E io v’ubbidisco in tutto.
Alla mattina lo chiamò e gli disse: – Te’, prendi questa lettera, monta
su questo cavallo e parti. Ma non toccare mai le redini, perché se le
tocchi il cavallo torna indietro. Non hai che da lasciarlo correre, perché
sa lui portarti dove devi consegnare questa lettera.
Montò a cavallo e partì. Galoppa e galoppa, arrivò sul ciglio d’un
burrone. «Casco!», pensò l’orfano, e tirò le redini. Il cavallo si voltò e
tornò in un lampo al palazzo.
Il padrone, vedendolo tornare, disse: – Vedi? Non sei andato dove ti
avevo mandato! Sei licenziato. Va’ a quel mucchio di danari, prendine
quanti ne vuoi e vattene.
L’orfano si riempì le tasche e se ne andò. Come uscì, andò diritto
all’Inferno.
Degli altri due orfani, vedendo che il fratello grande non tornava, il
<persName source="#fable138" type="protagonist" subtype="explorer">secondo</persName> decise di partire anche lui. Fece la stessa strada, arrivò alla
stessa città, e anche lui prese a gridare:
Chi mi vuole per garzone
Che lo voglio per padrone!
S’affacciò quel signore e lo chiamò. Si misero d’accordo, e la mattina
gli diede le stesse istruzioni che al fratello e lo mandò con la lettera.
Anche lui, appena arrivò sul ciglio del burrone, tirò le redini e il cavallo
tornò indietro. – Ora, – disse il padrone, – prendi quanti danari vuoi e
te ne vai! – Lui si riempì le tasche e partì. Partì e giù dritto
all’Inferno.
Vedendo che né l’uno né l’altro fratello tornava, il <persName source="#fable138" type="protagonist" subtype="explorer">fratello piccolo</persName>
partì anche lui. Fece la stessa strada, arrivò alla stessa città, gridò chi
mi vuole per garzone che lo voglio per padrone, s’affacciò quel signore,
lo fece salire e gli disse: – Io ti do danari, da mangiare e quel che vuoi,
ma a patto che ubbidisci.
L’orfano accettò e la mattina il padrone gli diede la lettera con tutte le
istruzioni. Arrivato a quel ciglio di burrone, il ragazzo guardò giù per il
dirupo sentendosi venire la pelle d’oca, ma pensò: «Alla speranza di Dio»,
chiuse gli occhi, e, quando li aprì, era già dall’altra parte.
Galoppa galoppa arrivò a un fiume largo come un mare. Lui pensò:
«M’annegherò, che ci posso fare! Del resto, alla speranza di Dio!» In
quella, l’acqua si spartì e lui traversò il fiume.
Galoppa galoppa e vide una fiumana d’acqua rossa di sangue. Pensò:
«Ecco che m’annego. Del resto, alla speranza di Dio!», e si buttò avanti.
Davanti al cavallo, l’acqua si spartiva.
Galoppa galoppa vide un bosco, tanto fitto che non ci passava
neanche un uccellino. «Qui mi perdo, – pensò l’orfano. – Del resto se mi
perdo io si perde anche il cavallo. Alla speranza di Dio!», e andò avanti.
Nel bosco incontrò un vecchio che tagliava un albero con un filo
d’avena. – Ma che fai? – gli chiese. – Con un filo d’avena vuoi tagliare
un albero?</p>
<p>E lui: – Di’ ancora una parola e ti taglio anche la testa.
L’orfano galoppò via.
Galoppa galoppa vide un arco di fuoco con due leoni uno da una
parte uno dall’altra. «Ora a passare lì in mezzo mi brucio; ma se brucio
io brucia anche il cavallo. Avanti, alla speranza di Dio!»
Galoppa galoppa vide una donna ginocchioni sopra una pietra, che
pregava. Arrivato là il cavallo tutt’a un tratto si fermò. L’orfano capì che
era a quella donna che doveva dare la lettera, e gliela diede. La donna
aprì la lettera, lesse, poi prese un pugno di sabbia e lo gettò per aria.
L’orfano rimontò a cavallo e prese la via del ritorno.
Quando tornò dal padrone, questi, che era il Signore, gli disse: – Il
burrone devi sapere che è la cascata dell’Inferno, l’acqua è le lagrime
della Madre mia, il sangue è il sangue delle mie cinque piaghe, il bosco
è le spine della mia corona, l’uomo che tagliava l’albero col filo d’avena
è la Morte, l’arco di fuoco è l’Inferno, i due leoni sono i tuoi fratelli, e
la Donna inginocchiata è la Mamma mia. Tu m’hai ubbidito: prendi dal
mucchio d’oro quanti danari vuoi.
L’orfano non voleva nulla, ma finì per prendere un solo marengo, e
così si licenziò dal Signore.
L’indomani, quando andò a far la spesa, lo spendeva e il marengo era
sempre nella sua tasca. Così visse felice e contento.</p>
			</div>
			<div xml:id="fable139">
            <head><note>139. La bella addormentata ed i suoi figli</note></head>
            <span><placeName>Calabria</placeName></span>
			<p>Una volta c’era un Re e una Regina, e non avevano figli; e perciò la
Corte era come in lutto, tutti disperati. La Regina pregava notte e giorno,
ma non sapeva più a che Santo votarsi, perché tutti i Santi facevano i
sordi, e finalmente un giorno pregò così: – Madonna mia, fammi avere
una figlia anche se fosse per farmela morire a quindici anni per essersi
punta col fuso!
Ed ecco che si mise ad aspettare e le nacque una bambina che era
una bellezza. Fecero una gran festa di battesimo, e le misero nome
<persName source="#fable139" type="protagonist" subtype="innocent">Carola</persName>: non c’era nessuno al mondo più contento di quel Re e di quella
Regina per la grazia che avevano avuto.
La creatura cresceva in un giorno per quattro giorni e si faceva
sempre più graziosa. Quando stava per compire i quindici anni, alla
Regina venne in mente il voto che aveva fatto. Andò a parlarne al Re e
non si può dire il suo dolore. Subito fece gridare un bando che fossero
distrutti i fusi in tutto il Regno, pena la testa a chi gliene venisse trovato
uno in casa, e chi campava lavorando col fuso andasse dal Re che
avrebbe dato loro di che vivere. Non bastandogli il bando, per maggior
sicurezza, il Re fece chiudere a chiave la figlia nella sua stanza, che non
vedesse nessuno.
Sola nella sua stanza, Carola si divagava affacciandosi alla finestra.
Bisogna sapere che una <persName source="#fable139" type="villain" subtype="magician">vecchia</persName> che abitava là di fronte (si sa come sono
fatti certi vecchi: pensano ai fatti loro e perisca il mondo non s’incaricano
d’altro) s’era conservata un fuso e un batuffolo di bambagia, e quando le
veniva voglia, quatta quatta, faceva una filatina.
Filando alla finestra, per prendere un po’ di sole, la vecchia fu vista
dalla figlia del Re. Tutta incuriosita, Carola, vedendo per la prima volta
quest’armeggìo, le disse: – Zia! Zia! Che stai facendo?
– Filo questo batuffolino di bambagia, – rispose la vecchia, – ma non
dirlo a nessuno!</p>
<p>– E mi fai provare un poco anche a me?
– Ma certo, figliola! Basta che non ti fai vedere!
– Allora, zia, io calo un panierino in strada, tu mettici dentro
quell’arnese. Nel panierino troverai un regalo per te.
Così fece: calò una borsa di danari alla vecchia e tirò su il fuso e la
bambagia. Tutta contenta, provò a filare. Fa il primo filo, fa il secondo,
ma al terzo, il fuso le sfugge di mano e la punta le si conficca sotto
l’unghia del pollice destro. La ragazza cadde in terra e morì.
Quando il Re bussando alla porta della figlia non intese risposta, e
sentì che era chiusa col paletto dall’interno (l’aveva chiusa per non farsi
sorprendere a filare), la fece buttar giù e trovò Carola stesa in terra
inanimata, vicino al fuso.
Non si può raccontare la disperazione del Re e della Regina. Poverina,
la figlia, bella com’era sempre stata, pareva che dormisse, il suo viso non
diventava neppure freddo: solo non respirava più né le batteva il cuore,
come fosse incantata.
Il povero padre e la povera madre aspettarono al suo capezzale per
settimane intere, sperando che risuscitasse.
Non volevano crederla morta e non la vollero seppellire: fecero
costruire un castello in cima a una montagna, senza porta, solo con una
finestra alta da terra. E dentro ci coricarono la figlia, in un gran letto a
baldacchino ricamato d’oro e pieno di fiori, e le misero il suo vestito da
sposa, che era fatto di sette sottane coi campanellini d’argento. Dopo aver
baciato per un’ultima volta quel viso fresco come una rosa, lasciarono il
castello per una porta che fu subito murata.
Un giorno, molto tempo dopo questo fatto, un altro Re che era
giovane ed era rimasto orfano con la Regina sua madre, andò a caccia
da quelle parti, e capitò per caso sotto quel castello. «Cosa può essere? –
si chiese. – Un castello senza porte e con una sola finestra? Cosa mai
sarà?» I cani non finivano più d’abbaiare girando attorno al castello, e il
giovane si struggeva dalla curiosità di vedere cosa c’era dentro. Ma come
fare? Il giorno dopo tornò con una scala di seta: la gettò alla finestra e
così riuscì ad arrampicarsi fin lassù.
Quando trovò quella giovane bella come il sole coricata in mezzo ai
fiori, col viso fresco come una rosa, e quelle guance che parevano sangue
e latte, mancò poco che non cadesse a terra svenuto. Si fece forza,
s’avvicinò pian piano, le mise una mano sulla fronte e sentì che era
ancor calda. «Allora, non è morta!», pensò, e non si poteva saziare di
guardarla. Restò lì fino a sera, attendendo che si svegliasse, ma lei non
si svegliava. Tornò anche l’indomani, e il giorno dopo: ormai non poteva
star lontano da lei un’ora: e la baciava e pareva mangiarsela con gli
occhi. Era innamorato di lei, insomma, e la Regina madre non riusciva a
capire il tormento che divorava suo figlio e lo faceva stare sempre fuor di
casa.</p>
<p>Tanto fu l’amore di questo <persName source="#fable139" type="helper" subtype="lover">giovane Re</persName>, che all’addormentata nacquero
due gemelli, un <persName source="#fable139" type="helper" subtype="innocent">maschietto</persName> e una femminuccia, belli che così non se
n’erano mai visti. Nacquero e avevano fame, ma chi gli dava il latte, se
la loro mamma era lì stesa come morta? Piangevano, piangevano, ma la
mamma non li sentiva. Con la boccuccia cercavano qualcosa da succhiare,
e così capitò che il maschietto trovò la mano della mamma e si mise a
succhiare il pollice, e succhia succhia, la punta del fuso che era
conficcata sotto l’unghia uscì e l’addormentata si svegliò.
– Oh, che bel sonno ho fatto! – disse stropicciandosi gli occhi. – Ma…
dove sono? In una torre? E chi sono questi due bambini? – e si stava
disperando in queste domande, quando il giovane Re, salito come al
solito alla finestra con la scala di seta, saltò dentro la stanza.
– Chi siete? Che volete da me?
– Oh! Sei viva! Parli! Sono felice! Amore mio!
Passata la prima meraviglia, si misero a discorrere, si conobbero tutt’e
due come di famiglia reale, si fecero festa e s’abbracciarono come due
sposi. E ai due bambini misero nome Sole al maschio e Luna alla
femminuccia.
Il Re tornò a Corte promettendo che sarebbe venuto a prenderla con
dei magnifici regali, e avrebbe combinato le nozze. Ma la povera ragazza
era proprio nata sotto una cattiva stella: il Re appena arrivato a Palazzo
cadde ammalato, una malattia così grave che stava quasi senza
coscienza e rifiutava il cibo, e solo ripeteva:
O Sole, o Luna, o Carola,
Se vi avessi alla mia tavola!
Sua <persName type="villain" subtype="caregiver">madre</persName>, sentendo queste parole, sospettò che il figlio fosse stato
stregato e fece battere i boschi fino a scovare il posto in cui egli si recava
tutti i giorni. Quando seppe che in un castello sperduto viveva una
giovane sconosciuta di cui il figlio era pazzamente innamorato e ne
aveva avuto due creature, fu presa da un odio feroce, da quella donna
spietata che era. E mandò due soldati a quel castello, a dire a quella
giovane che desse loro suo figlio Sole, perché il Re, malato, lo voleva
vedere. Carola non voleva, ma piangendo, dovette acconsentire, e lo
affidò ai soldati.
I soldati tornarono a Palazzo e la Regina li aspettava sulla scala. Prese
il bambino e lo portò al cuoco: – Questo, – gli disse, – devi cuocerlo
arrosto per il Re.
Ma il cuoco era un brav’uomo e non ebbe cuore d’ammazzarlo: lo
consegnò a sua moglie, che lo tenesse nascosto e l’allattasse, e in sua vece
arrostì un agnello e lo portò al Re ammalato. Il Re, come al solito,
vedendo il cibo, sospirò e disse:
O Sole, o Luna, o Carola,
Se vi avessi alla mia tavola!
E sua madre porgendogli il piatto gli disse: – Mangia, caro, che mangi
del tuo!
Il giovane sentì queste parole e sollevò gli occhi su di lei, ma non
capiva cosa volesse dire.
La mattina dopo, quella donna crudele mandò gli stessi soldati al
castello, a prendere la femminuccia. Anche questa fu salvata dal cuoco e
data a balia a sua moglie, e in vece sua, fu arrostito un altro agnello. E
di nuovo, la madre disse al Re: – Mangia, che mangi del tuo! – e lui con
un filo di voce le chiese cosa voleva dire, ma la madre non rispose.
Il terzo giorno, i soldati furono mandati con l’ordine di portare la
giovane. La poveretta, tutta intimorita, seguì i due uomini vestita con il
suo abito da sposa, dalle sette gonne coi campanellini d’argento.
La Regina era ad aspettarla sulle scale e appena le fu davanti la prese
a schiaffi. – Perché mi battete? – chiese quella poveretta.
– Perché? Hai stregato mio figlio, brutta strega, e ora sta morendo! Ma
vedi dove farai la tua fine? – e le indicò una caldaia di pece che bolliva.
Il Re, intanto, non sentiva niente, perché nella sua stanza c’era una
banda di suonatori, che la madre aveva fatto venire dicendo che
l’avevano ordinato i medici per distrarlo.
Non si può dire lo spavento della povera giovane, quando vide la
caldaia preparata per lei e seppe di dover morire. – Togliti queste sottane!
– disse la Regina, – e poi ti butterò nella pece.
La giovane tremando ubbidì. Si tolse la prima sottana e i
campanellini d’argento suonarono. Il Principe avvertì confusamente il
suono dei campanellini e gli parve un suono conosciuto; aperse gli occhi,
ma intanto la banda suonava la grancassa e pensò di non aver sentito
bene.</p>
<p>La giovane si tolse la seconda sottana e i campanellini suonarono più
forte; il Principe alzò il capo e gli pareva proprio il rumore delle sottane
di Carola, ma la banda suonava i piatti e non riusciva a prestar ascolto.
Gli parve di sentire ancora uno scampanellìo più distinto e tese
l’orecchio. Così la giovane si toglieva a una a una le sette sottane e ad
ognuna i campanellini suonavano più forte, finché all’ultima squillarono
da far echeggiare tutto il palazzo.
– Carola! – gridò il Re e saltò dal letto, debole e tremante com’era,
scese abbasso e vide la sua innamorata che stava per esser gettata nella
caldaia.
– Fermi! – gridò, afferrò la spada, la puntò contro la Regina e le disse:
– Confessa i tuoi peccati!
Quando seppe che i figli gli erano stati dati in pasto, corse per
uccidere il cuoco, ma in cucina gli dissero subito che i bambini erano
sani e salvi e fu preso da una tale contentezza che rideva e ballava come
un matto.
Intanto, nella caldaia era stata gettata la Regina e ben le sta. Il cuoco
ebbe un bellissimo regalo. E il Re con Carola, Sole e Luna stettero
contenti tutta la vita.
Favola lunga e favola stretta
Conta la tua che la mia l’ho detta.</p>
			</div>
			<div xml:id="fable140">
            <head><note>140. Il Reuccio fatto a mano</note></head>
            <span><placeName>Calabria</placeName></span>
			<p>Una volta c’era un <persName type="dispatcher" subtype="sovereign">Re</persName>, sua moglie era morta, gli aveva lasciato una
figlia. Questa <persName source="#fable140" type="protagonist" subtype="lover">figlia</persName> era in età di marito, e la chiedevano figli di re, di
marchesi, di conti, ma lei rifiutava tutti.
Il padre la chiamò e le disse: – Figlia mia, perché non ti vuoi
maritare?
– Papà, – lei rispose, – se volete che mi mariti, datemi un cantàro 18 di
farina e un cantàro di zucchero, che il fidanzato voglio farmelo io con le
mie mani.
Il Re si strinse nelle spalle e disse: – Ebbene, li avrai –. Le diede lo
zucchero e la farina; la figlia si chiuse in camera con una madia e uno
staccio e si mise a setacciare. Sei mesi stette a setacciare, sei mesi a
impastare; quando l’ebbe impastato, non le piacque com’era venuto e lo
disfece. La seconda volta finalmente le venne come voleva lei; e per naso
gli mise un peperone. Lo mise in piedi in una nicchia, chiamò suo padre
e gli disse: – Papà, papà, ecco il mio fidanzato! Si chiama Re Pipi. 19
Il padre lo vide, lo esaminò da tutte le parti e gli piacque. – È bello,
ma non parla!
Lei gli rispose: – Aspetta, a suo tempo parlerà.
Tutti i giorni la figlia del Re andava da <persName source="#fable140" type="helper" subtype="lover">Re Pipi</persName> nella nicchia, e gli
diceva:</p>
<p>Re Pipi fatto a mano,
Senza penna e calamaro,
Sei mesi a setacciarti,
Sei mesi ad impastarti,
Sei mesi per spastarti,
Sei mesi per rifarti,
Sei mesi alla nicchiola
E ti viene la parola!</p>
<p>E per sei mesi, la ragazza continuò a cantargli questa canzoncina. Alla
fine del sesto mese, Re Pipi cominciò a parlare.
– Non posso parlare con te, – disse, – devo parlare prima con tuo
padre.
La ragazza corse dal padre. – Vieni papà, vieni che il mio fidanzato
parla!
Venne il Re e si mise a discorrere con Re Pipi del più e del meno, e
alla fine Re Pipi gli chiese la mano di sua figlia. Il Re, tutto contento,
ordinò una gran tavolata e invitò a pranzo Re Pipi. Cominciarono i
preparativi per le nozze, che avvennero dopo un paio di giorni, alla
presenza di tutti i regnanti vicini e lontani.
Tra questi regnanti c’era anche una Regina che si chiamava la Turca-
Cane. Appena la <persName source="#fable140" type="villain" subtype="citizen">Turca-Cane</persName> vide Re Pipi ne restò incantata e si mise in
testa di portar via il Reuzzo fatto a mano alla sua sposa.
Dopo le nozze, i due sposi cominciarono a vivere felici, ma Re Pipi
non usciva mai di casa. Il Re finì per dirlo alla figlia: – Figlia mia,
com’è che non esci mai con tuo marito? Una passeggiata ogni tanto è
bene che la facciate, almeno per la salute!
– Sì, sì, papà. Anch’io oggi sento proprio il desiderio d’uscire in
carrozza.
Fecero attaccare i cavalli e la Reginotta uscì a passeggio in carrozza
con Re Pipi. La Turca-Cane, che stava sempre a spiare il momento di
rapire Re Pipi, si mise a seguirli con la sua carrozza. Quando furono in
campagna, Re Pipi volle scendere di carrozza per fare quattro passi a
piedi. Tutt’a un tratto venne una gran folata di vento: Re Pipi volò via.
Volando volando, passò vicino alla carrozza della Turca-Cane, che allargò
in aria il suo mantello e lo prese al volo. Sua moglie e il cocchiere
intanto s’erano messi a cercarlo dappertutto per la campagna, ma non
riuscivano a trovarlo. La Reginotta tornò a Palazzo tutta addolorata. – E
tuo marito? – le chiese suo padre.
– Una folata di vento l’ha portato via! Mi chiuderò nella mia stanza
col mio dispiacere e non voglio più saper niente.
Ma chiusa nella sua stanza non ci stette molto. Non potendone più
dalla malinconia, prese un cavallo, una borsa di danari, chiese la santa
benedizione di suo padre e si mise in cammino, alla ricerca di Re Pipi.
Una notte, in un bosco, sentiva gli animali gridare, quando vide una
luce, e bussò. – Chi viene?
– Sono anima cristiana: alloggiatemi stanotte, che gli animali mi
mangiano.
– Qua non vengono anime cristiane, ma solo bestie e serpenti. Se sei
cristiana, fatti il segno della santa croce.
– In nome del Padre, del Figliolo, dello Spirito Santo.
E la porta s’aprì, e c’era un <persName source="#fable140" type="helper" subtype="sage">vecchio</persName> con la barba lunga, che le disse:
– Figlia di Re, che vai facendo per queste contrade piene di bestie feroci?
– Vado a cercar la mia fortuna. Mi sono impastata un marito con le
mie mani, – e gli raccontò la sua storia.
– Figlia di Re, – disse il vecchio, – ce ne vorrà prima che tu ritrovi
tuo marito. Intanto, tieni questa castagna. Non la perdere. Domattina ti
rimetterai in cammino fino a che non troverai un’altra casa: ci sta mio
fratello: chiedi a lui!</p>
<p>L’indomani la Reginotta trovò l’altro romito che le diede una noce da
conservare insieme alla castagna e le insegnò la strada per la casa del
loro terzo fratello. Il terzo romito che era vecchio più degli altri due
messi assieme, le diede una nocciola e le disse: – Va’ per questa strada,
troverai un gran palazzo. Attaccato a questo palazzo che è quello della
Turca-Cane ce n’è uno più brutto che è il carcere. Quando sei sotto il
palazzo, spezza la castagna e quello che ne uscirà mettiti a gridarlo come
lo vendessi. Alla tua voce, uscirà la cameriera della Turca-Cane e ti farà
salire. La Turca-Cane ti chiederà quanto vuoi di quella cosa che vendi.
Tu non chieder danari: di’ solo che quella sera vuoi restar da sola col
marito della Turca-Cane. Il marito della Turca-Cane, sai chi è? È Re Pipi.
Se non riuscirai a parlare quella sera con Re Pipi, spezzerai la noce e ti
metterai a vendere quel che c’è dentro. Se non riesci neanche la seconda
notte, spezzerai la nocciola.
Arrivata al palazzo, la Reginotta spezzò la castagna; ne uscì un telaio
d’oro con una giovane seduta che tesseva, tutta d’oro. Cominciò a
gridare: – Oooh, chi compra un bel telaio d’oro con una giovane seduta
che tesse tutta d’orooo!
S’affacciò la cameriera e disse alla Turca-Cane: – Maestà, Maestà,
sapesse che belle cose vendono! Le compri lei, perché possono stare solo
nella sua galleria, tanto sono preziose.
La Reginotta fu chiamata su. La Turca-Cane le chiese: – Quanto ne
vuoi?
– Non voglio danari. Voglio solo stare una notte chiusa in una stanza
col marito di vostra Maestà.
La Turca-Cane non voleva, ma la cameriera la persuase, e la Turca-
Cane fece bere a Re Pipi vino oppiato, lo mise a letto, e poi disse alla
donna che vendeva il telaio: – Puoi entrare.
La Reginotta non sapeva come fare a svegliare Re Pipi addormentato.
Gli cantò:</p>
<p>Re Pipi fatto a mano,
Senza penna e calamaro,
Sei mesi a setacciarti,
Sei mesi ad impastarti,
Sei mesi per spastarti,
Sei mesi per rifarti,
Ma ora sei di questa Turca-Cane,
Risvegliati, Re mio, che ce ne andiamo!</p>
<p>Ma Re Pipi non sentiva. E così cantando e piangendo, le si fece
giorno.
Se n’era già andata, tutta disperata, quando si ricordò del consiglio
del romito e schiacciò la noce. Ne uscì un telaietto d’oro, con una
giovane che ricamava tutta d’oro. Cominciò a gridare: – Oooh, chi
compra un bel telaietto d’oro, con una giovane che ricama tutta d’orooo!
– S’affacciò la cameriera e la chiamò.
– Quanto ne vuoi? – disse la Turca-Cane.
– Non voglio danari, voglio star sola con vostro marito anche stanotte.
Ma anche quella sera la Turca-Cane diede a Re Pipi vino con l’oppio.
E anche quella notte, la Reginotta la passò a cantare e a piangere, ma
inutilmente.
I carcerati che stavano lì accanto, era la seconda notte che non
potevano dormire per questi canti e pianti, e un po’ per il sonno un po’
per la compassione, decisero che se l’indomani avessero visto uscire Re
Pipi, l’avrebbero chiamato dalle loro inferriate e gli avrebbero detto di
questi lamenti.
Difatti, quando a giorno Re Pipi uscì dal palazzo, i <persName source="#fable140" type="helper" subtype="rebel">carcerati</persName>
sporgendo le braccia dalle inferriate gli fecero segno di avvicinarsi, e gli
dissero: – Maestà, tanto forte dormite alla notte? Noi sentiamo piangere e
chiamare: «Re Pipi», gridare: «Sono tua moglie!» cantare che v’ha fatto
con le sue mani, che sei mesi v’ha impastato, che sei mesi v’ha spastato:
possibile che voi non sentiate niente?
Re Pipi pensò: «Se non sento, vuol dire che la Turca-Cane mi oppia il
vino. Stanotte non voglio bere».
Intanto, la povera giovane era più disperata che mai perché non le
restava che la nocciola. La schiacciò: ne uscì un bel canestrino d’oro, con
una giovane che cuciva tutta d’oro. Gridò: – Oooh, chi compra un bel
canestrino d’oro, con una giovane che cuce tutta d’orooo! – Fu chiamata
su e fece lo stesso patto delle altre sere.
Trovatasi sola con Re Pipi addormentato, stava per riprendere la sua
canzone, ma Re Pipi, che aveva finto di bere e adesso faceva finta di
dormire, aperse gli occhi e le disse: – Zitta, moglie mia, che stanotte
scapperemo. Come hai fatto per trovarmi?
– Re Pipi, ho camminato tanto! – e gli raccontò i suoi patimenti.
Egli le spiegò che non era mai potuto scappare perché sempre sotto
l’incantesimo della Turca-Cane, ma ora, credendolo oppiato, la Turca-
Cane l’aveva un po’ disincantesimato.
Aprirono la porta, s’assicurarono che la Turca-Cane dormisse della
grossa, salirono tutt’e due sul cavallo della Reginotta e via.
Quando la Turca-Cane l’indomani se ne accorse, si strappò i capelli
uno a uno, e quando non ebbe più capelli si strappò la testa e morì.
Gli sposi a cavallo arrivarono al palazzo del padre della Reginotta. Il
padre era affacciato al balcone, vide i due a cavallo e gridò: – Figlia mia!
Figlia mia!
Fecero tante feste, balli e canti
E noi restammo con le mani vacanti.</p>
			</div>
		<div xml:id="fable141">
            <head><note>141. La tacchina</note></head>
            <span><placeName>Calabria</placeName></span>
         <p>Una volta c’era un Re e una Regina. Dando alla luce un bambino la
Regina morì. Il <persName source="#fable141" type="protagonist" subtype="sovereign">bambino</persName> campò e rimase con una <persName source="#fable141" type="protagonist" subtype="innocent">sorella</persName> un po’ più
grandina. Il povero padre si accorò tanto di questa sventura, che passava
piangendo i suoi giorni: un anno durò così, e morì anche lui.
Aveva un fratello, e prima di morire gli raccomandò quei poveri
orfanelli. Lo <persName source="#fable141" type="villain" subtype="sovereign">zio</persName> promise e giurò: ma appena il Re fu morto, pensò solo a
tenersi la corona per conto suo, e dominare il Regno. Era un Re tiranno:
teneva i due nipotini chiusi in un sotterraneo, e quando il maschio
arrivò a dieci anni, cominciò a mandarlo ogni giorno in campagna, a far
la guardia agli uomini che gli lavoravano la terra.
Facendo ogni giorno questa vita, il ragazzo diventò grande, e arrivò a
diciassett’anni senza sapere che lui e sua sorella erano figli di Re. Non
sapevano neanche che il Re veniva ad essere loro zio, e credevano che li
ospitasse solo per carità.
Così, avvicinandosi Natale, una <persName source="#fable141" type="helper" subtype="citizen">buona vecchia</persName> che viveva allevando
oche e tacchine e che sapeva di quale condizione essi erano, prese a
commiserarli. Diceva tra sé: «Domani è la vigilia di Natale e quei poveri
figlioli sono soli e abbandonati. Se campava il loro padre buonanima
avrebbero avuto tavola imbandita e tutti i divertimenti! Gran cose avrebbe
fatto la buonanima del vecchio Re! Tutti fanno Natale, anch’io che vivo
con le mie oche! E loro, poverini, non hanno nulla! Adesso prendo una
tacchina delle mie e la regalo alla ragazza, così faranno Natale pure
loro! Ma come faccio a dargliela? Per il portone non posso passare,
perché c’è la guardia… Chiamerò la ragazza alla finestra».
Difatti, la mattina della vigilia, la vecchia s’alza, prende la tacchina
più grassa e comincia a chiamare alla finestra: – Signorina, o signorina!
Oggi è vigilia di Natale e io vi voglio regalare questa tacchina.
Mangiatevela con vostro fratello, alla mia salute!
S’affacciò la ragazza: – Grazie, grazie, buona donna. Ma io cosa posso
darvi? Non ho nulla… – e non la voleva prendere. Ma la buona vecchia
tanto pregò e insistette che gliela fece accettare.
Quella mattina, essendo giorno di festa, il fratello non andava in
campagna e portava i conti al Re. La sorella, aspettandolo, mise la
tacchina in una stanza buia perché nessuno la vedesse e la chiuse lì. La
tacchina, lasciata sola, si mise a razzolare con le sue zampette, a grattare
la terra, a scavare; e scava che ti scava arrivò fino a scoprire l’apertura
di una botola. Verso sera tornò il fratello e portò da mangiare. Si misero
a tavola, fratello e sorella, e mentre mangiavano, lei disse: – Fratello, non
sai? Stamattina una vecchia mi ha regalato una tacchina, con tanto buon
cuore.</p>
<p>– E dove l’hai messa? – chiese il fratello.
– L’ho nascosta in quella camera buia e ora andrò a darle da
mangiare.
Quando il fratello, stanco, si fu coricato, la ragazza prese la candela e
andò dalla tacchina. Vide la fossa che aveva scavato, vide la botola, e
disse: – Guarda cos’ha scoperto la tacchina! – Aperse la botola: c’era una
scaletta. – Ora scendo, – disse la ragazza. Scese e vide un vestito da re:
elmo, spada, corazza; ci mancava solo la corona. «E di chi è questa roba?
– si chiese la ragazza. – Ma, sia di chi sia, io me la piglio», e se la portò
nella sua stanza.
La mattina, svegliandosi, il fratello vede elmo, spada e corazza accanto
al letto. – Da dove viene questa roba?
– Non sai? – risponde la sorella, – quella tacchina s’è messa a scavare,
e in fondo c’era una scala, sono scesa in un sotterraneo e là c’era questa
roba.
– Ma sono vestiti da Re! – dice il fratello.
– Ah sì! Che bello! Mettiteli indosso, fratello mio, che voglio vedere
come ci stai. Mettiteli, mettiteli! – E aiutò il fratello a indossarli, e batteva
le mani tutta contenta.
In quel momento si sentirono le trombe e i tamburi: siccome era la
vigilia di Natale, erano venuti i suonatori a fare la musica sotto le
finestre del palazzo reale.
La ragazza spalancò la finestra, e davanti a tutta la gente nella piazza
apparve il ragazzo vestito da Re, con l’elmo, la spada, la corazza.
Tutti si misero a gridare: – Questo è il Re nostro! Questo è il Re
nostro!
Le guardie del palazzo, sentendo queste grida, diedero l’allarme. Dalla
folla cresceva un gran baccano. Tutta la Corte si mise a gridare: – Che
cos’è? Che cos’è?
La gente di fuori, sentendo subbuglio dentro il palazzo, cominciò a
gridare: – Abbasso! – oppure: – Evviva! – Intanto accorreva folla nella
piazza da tutta la città, e più il chiasso cresceva, più gente veniva.
Il Re si fece sulle scale, pallido, e venne avanti per parlare al popolo
ma la gente che per la sua tirannia lo odiava a morte, ora che aveva
cominciato voleva farla finita, e gli si scagliarono contro a pietrate e a
pugni, tirando ad ammazzarlo. Tante e tante gliene diedero, che
finalmente morì, come si meritava. La corona di Re, lo stesso popolo la
prese e la mise in testa al nipote, tra grandi feste e sparatorie.
Diventato Re, il giovane cominciò a governare con giustizia, e tutti
erano contenti e gli volevano bene. Lui, poi, era tanto contento che fece
un voto: ogni venerdì vadano a palazzo quanti poveri ci sono, che lui
stesso, in persona, avrebbe fatto l’elemosina. Venivano poveri da tutte le
parti e prendevano l’elemosina dalle sue proprie mani. Così per tanti
venerdì, fin che lui s’era quasi stancato e una volta stava per andarsene,
quando vide avvicinarsi in mezzo agli altri poveri una vecchia orba, con
una <persName source="#fable141" type="villain" subtype="lover">giovinetta</persName> di una dozzina d’anni. Diceva, con una voce che faceva
venire compassione: – Reale Maestà, fate la carità a questa povera orba,
che Dio ve ne renda merito.
Il Re fece l’elemosina alla vecchia, ma intanto guardava la ragazza
che era di grande bellezza, e disse: – Buona donna, tornate da me ogni
venerdì, ma state discosta da tutti, senza mischiarvi con gli altri poveri,
così che io vi possa vedere.
Le due donne se ne andarono benedicendolo, e il Re restò tutto
malinconico, e gli pareva cent’anni prima che venisse l’altro venerdì, per
vedere se ritornavano la vecchia con la giovinetta. Finalmente fu
venerdì e il Re guardava tutti a uno a uno, fino a che vide le due
donne, un po’ più lontano, come lui aveva detto. Fece loro segno con la
mano, diede loro un po’ più di danari del solito, e poi disse alla
giovane: – Butta via questi stracci, e fatti un vestito nuovo. Mettitelo
venerdì, quando vieni.
Il venerdì dopo la giovane venne con una veste di cotone e le scarpe
nuove, e il Re le diede ancora più danari. E così ogni settimana veniva
meglio vestita, finché portò una veste di mussolina che la faceva come
una rosa.</p>
<p>Il Re le disse: – Venerdì, vieni avanti tu per la prima.
Il Re era innamorato e a casa era sempre malinconico. La sorella se
n’era accorta e gli domandava: – Cos’hai, fratello mio?
E lui: – Niente… ho male al capo… – finché non resistette più a
nascondere il suo amore e disse: – C’è una povera di cui sono
innamorato e la vorrei per sposa.
Pensava che sua sorella non avrebbe mai acconsentito a lasciargli
sposare una povera; ma la sorella, che era buona e voleva bene al
fratello, ed era anche lei vissuta nella povertà, gli disse solo che voleva
vederla.
Quel venerdì a dare l’elemosina col Re venne anche sua sorella, e la
bella mendicante fu la prima. Era così bella, che la sorella disse al Re: –
Fa’ pure come il cuore ti comanda –. E il Re sposò la mendicante.
Il giorno delle nozze il Re disse alla sorella: – Io ora mi sposo, ma noi
due, come eravamo resteremo, e tu rimani sempre la padrona.
Però la sposa, diventata ricca da povera che era, mise superbia.
Diventò invidiosa della cognata, che faceva da padrona e teneva lei tutte
le chiavi; e così, poco per volta, cominciò a mettere su il marito contro
la sorella. Le fece togliere le chiavi, l’obbligò a rimproverarla senza che se
lo meritasse: e la poverina era sempre più buona. Ma la sposa tante
gliene disse al Re, che alla fine lui le disse: – Moglie mia, che vuoi che
faccia?
E lei: – Nottetempo, falla portare nel bosco a uccidere; e per essere
certo che l’abbiano uccisa, fatti portare indietro il cuore, le mani mozzate
e la camicia insanguinata –. Il marito non seppe dire di no. Ordinò al
boia che a mezzanotte conducesse la sorella in fondo a un bosco, e
l’ammazzasse lì, e per segno gli riportasse poi il cuore e le mani e la
camicia.
Così fu fatto: a mezzanotte quella povera giovane si vide svegliata e
afferrata da due <persName source="#fable141" type="villain" subtype="citizen">sgherri</persName>. – Che volete da me?
– Ordine di vostro fratello il Re! Dovete venire con noi!
La caricarono in carrozza, e via, in campagna. Quando furono nel
bosco i due sgherri si dissero: – Ora la dobbiamo ammazzare così, senza
ragione: a noi non ci ha mai fatto nulla di male, questa povera giovane!
– Io non l’ammazzo di sicuro, – disse l’altro, – ammazzala tu.
– E allora come facciamo? Dobbiamo presentare al Re il cuore, le mani
e la camicia imbrattata di sangue. Dobbiamo ucciderla per forza.
In quel momento si sentì un belato: era un agnellino che s’era perso
ed era rimasto nel bosco nella notte. Lo afferrarono e dissero alla
Reginotta: – Levatevi la camicia, che ora sgozzeremo il capretto e
prenderemo il suo cuore. Ma le mani, ci dispiace tanto, dobbiamo
tagliarvele: questo è l’ordine. Dovete aver pazienza! – Così fecero e si
portarono via il cuore dell’agnello e le mani tutte sanguinanti nella
camicia.
La Reginotta restò là col sangue che le zampillava dai polsi. Quando il
Re vide quei miseri resti non poté trattenere le lagrime e diceva: – Sorella
mia, eri tanto contenta alle mie nozze e ora sei morta per via di mia
moglie! – Così, pensando a tutto il passato, si pentì di tutto quel che
aveva fatto, e chiamava piangendo: – Sorella mia! Sorella mia!
Mentre lui si disperava, sua sorella era nel bosco che perdeva sangue
dalle vene. Volle il caso che proprio in quel momento per il bosco
passasse, con il suo carrozzino, un Lord inglese. Sentendo quei lamenti, si
avvicinò, la vide, e le domandò da chi era stata ferita. La Reginotta gli
rispose che gli animali feroci le avevano mangiato le mani, e l’Inglese,
ricordandosi che nel suo carrozzino aveva della stoffa, gliela offerse, per
far stagnare il sangue. Poi la invitò sul carrozzino e la portò con sé. Il
Lord inglese era sposato senza figli; potete immaginare la vita felice che
la ragazza faceva a casa sua. Perché non stesse così senza le mani, il
Lord gliene fece mettere un paio di cera.
Con tutti i suoi dolori, la Reginotta, che era sui vent’anni, era bella e
fresca come una rosa. Se ne stava affacciata al balcone quando per la
strada passò un <persName source="#fable141" type="villain" subtype="sovereign">Re forestiero</persName>, e la guardò. Gli fece simpatia, e andò a
chiederla all’Inglese. Il Lord accettò il partito, ma onestamente lo avvertì
che la ragazza aveva le mani di cera. Il Re rispose che non gl’importava:
e così la sposò e la portò con sé a Palazzo.
Dopo qualche mese, la Reginotta stava aspettando un bambino quando
suo marito ebbe una guerra e partì contro i nemici col suo esercito.
Mentre lui era via, alla Reginotta nacquero due bei figli, maschio e
femmina. I ministri però, che male sopportavano d’essere governati da
una donna, che poi nemmeno sapevano da dove venisse, pensarono
d’approfittare delle circostanze per liberarsi di lei.
Difatti, scrissero al Re una lettera in cui dicevano che sua moglie
aveva partorito due cagnolini, perciò aspettavano gli ordini, per sapere
cosa dovevano fare della Regina.
Il Re, mezzo morto dal dispiacere, rispose di aspettare il suo ritorno,
che avrebbe visto lui il da farsi. I ministri però, che volevano disfarsi
della Regina a tutti i costi, la svegliarono nottetempo, le misero una
bisaccia a tracolla, ci misero dentro i figlioletti, uno da una parte e uno
dall’altra, e la abbandonarono su una spiaggia deserta.
La poverina si mise a piangere; sola, digiuna ed assetata, con quei due
mozziconi di braccia, non sapeva come fare. Trovò una pozza d’acqua, e
si chinò per bere. Mentre si chinava, dalla bisaccia le cascò giù un
bambino e le sparì sott’acqua. Figuratevi la sua disperazione: era senza
mani e non lo poteva più ripescare.
In quel momento le comparve davanti un bel vecchio e le disse:
Metti giù il tuo moncherino
Riavrai mano e bambino.
La Reginotta immerse il braccio mozzo in acqua e sentì ricrescerle la
mano; afferrò subito il bambino e lo riprese in braccio. In quel movimento
le scivolò dalla bisaccia l’altro bambino e sparì in acqua.
Il vecchio disse ancora:
Metti giù il tuo moncherino
Riavrai mano e bambino.
E lei riebbe l’altra mano e ripescò il bambino e poté allattarli tutti e
due. Poi il buon vecchio la condusse in cima a un monte dov’era
costruita una bella casa. La fece entrare e le disse: – Stattene qui, che
non ti mancherà niente. Io non t’abbandono.
Lasciamo la Reginotta e torniamo al Re suo marito. Terminata la
guerra, tornò a casa, e quale non fu il suo dolore non trovando più sua
moglie! Domandò notizie e gli dissero che non se ne sapeva più nulla:
era partita di notte, coi due cagnolini che aveva partorito. Il Re non si
dette pace di non poterla trovare e si mise a battere tutte le campagne.
Intanto il fratello della Regina, dal momento in cui s’era pentito, non
uscì più di casa e si lasciò crescere una barba lunga fino ai ginocchi,
per il dispiacere d’aver ucciso una sorella innocente. E la moglie, che era
stata causa della sua ingiustizia, la fece cacciare in fondo a una prigione.
I suoi ministri tanto dissero e tanto fecero che un giorno lo convinsero a
uscire a caccia, così per muovere un po’ le gambe. Quando fu per la
campagna, immerso com’era nei suoi pensieri, s’allontanò dai ministri e
perdette la strada. Tutt’a un tratto si mise a piovere, e il Re si riparò
sotto una quercia.
Volle il caso che anche l’altro Re, il marito che cercava la moglie, si
trovasse a girare per quel bosco, e cercò riparo sotto la quercia, e si
incontrarono così per la prima volta, perché pur essendo tra re, non
s’erano mai visti in vita loro. Videro una luce, e sotto la pioggia mossero
i loro passi in quel verso. Quella luce era proprio la casa del buon
vecchio, dove la loro sorella e moglie abitava.
Bussarono; aperse il vecchio e subito offerse loro asilo. Entrarono e
c’era la Regina: lei li riconobbe, e loro no.
– Siccome piove, – le disse il vecchio, – qui ci sono due signori, che
hanno bisogno di riparo e ci domandano ospitalità.
– Piacere nostro, – rispose lei, – stavo proprio preparando da mangiare
per i miei figlioli.
– E allora mangeremo tutti insieme, – disse il vecchio.
Erano quasi alla fine della cena, quando il vecchio disse ai due
bambini: – Bambini cari, ora raccontate una bella storia, così sentiamo
parlare un po’ anche voi.</p>
<p>Allora la femminuccia che era la più pronta cominciò a parlare; e
raccontò la storia di sua mamma, dal momento in cui era stata portata
nel bosco dagli sgherri, fino a quando si era sposata. Il fratello, a sentire
questi fatti, diceva fra sé: «Ma allora, allora è mia sorella!»
Quando finì la bambina, cominciò il maschio, e raccontò il resto della
storia, da quando sua madre aveva sposato il Re fino a quando il buon
vecchio li aveva portati con sé sul monte, nella casa in cui ora stavano.
Il Re, sentendo raccontare, diceva tra sé: «Allora, questa donna è mia
moglie, questi bei bambini sono i miei figlioli? E come mai m’hanno
scritto che aveva fatto dei cagnolini?»
E quando il vecchio, finito che ebbero i bambini di parlare, disse: –
Questa è la vostra storia, signori, – i due abbracciarono la donna, e l’uno
chiedeva perdono, l’altro baciava i bambini con le lagrime agli occhi. A
questa scena il vecchio, che era San Giuseppe, assisteva tutto contento, e
come segno dell’opera buona il suo bastone sbocciò tutto di fiori. – Ora
che la mia parte è finita, – disse, – vi do la santa benedizione, – e così
dicendo sparì.</p>
         </div> 
        <div xml:id="fable142">
            <head><note>142. Le tre raccoglitrici di cicoria</note></head>
            <span><placeName>Calabria</placeName></span>
         <p>C’era una <persName source="#fable142" type="caring" subtype="caregiver">mamma</persName> povera con tre figlie tutte femmine. Quand’era tempo
di cicoria, le tre ragazze andavano per cicoria con la mamma. Un giorno,
la mamma e due figlie erano avanti, e la figlia maggiore era rimasta
indietro. Aveva visto una pianta di cicoria grande grande e si mise a
tirare per sradicarla. Tira e tira, la pianta non veniva via. Ci si mise con
tutte le sue forze e finalmente la sradicò con tanta terra attorno alle
radici che s’aperse una fossa, e in fondo alla fossa c’era una botola. La
ragazza l’aprì. C’era un stanza sottoterra. Nella stanza, seduto su una
sedia, c’era un <persName source="#fable142" type="villain" subtype="monster">Drago</persName>, che diceva: – Mmm! Sento odore di carne umana!
Mmm!
– Per carità, – gli disse <persName source="#fable142" type="helper" subtype="citizen">Teresa</persName>, – non mi mangiate, siamo povera
gente. Sono figlia di cicoriara, e sono venuta qua a cogliere cicoria. È la
miseria che ce lo fa fare.
E il Drago: – Allora resta qua, a farmi la guardia alla casa, mentre io
vado a caccia. Ti lascio qui il pranzo. È una mano d’uomo. Se tu la
mangi, quando torno ti prendo per sposa. Ma se vedo che non l’hai
mangiata, ti taglio la testa.
Teresa, tutta tremante, gli rispose: – Signorsì, signor Drago, la
mangio!
Il Drago andò a caccia, e la povera figliola, ogni tanto andava a
guardare quella mano umana nella pentola e si ritirava spaventata.
«Come faccio? – pensava. – Come faccio a mangiare una mano?» Alla
fine, avvicinandosi l’ora del ritorno del Drago, buttò la mano nella
latrina, e ci versò sopra un bacile d’acqua. «Ormai è sparita, – si disse, –
e il Drago crederà che l’ho mangiata.»
Tornò il Drago: – L’hai mangiata la mano?
– Signorsì, l’ho mangiata… Era abbastanza buona.
– Adesso vediamo, – fece il Drago. E gridò: – Mano, dove sei? – Allora
si sentì la voce della mano che diceva: – Sono giù nella latrina.
– Ah, briccona! L’hai buttata nella latrina! – E afferrata la ragazza per
le braccia, la portò in una stanza piena di morti con la testa mozzata, e
mozzò la testa anche a lei.
La sera la mamma, tornata da raccogliere cicoria, non vedendo più
Teresa, domandò alle altre figlie: – E Teresa dov’è?
– È stata sempre con noi, – dissero le sorelle, – fino a un certo punto.
Poi s’è persa.</p>
<p>E tutte insieme andarono per la campagna, chiamando: – Teresa!
Teresa! – ma nessuno rispondeva. Tornarono a casa piangendo, e per
quanto avessero raccolto molta cicoria per venderla e comprarsi da
mangiare, ogni boccone di cibo comprato con quel raccolto di cicoria
pareva loro veleno, perché era costato la perdita di Teresa.
Visto che Teresa non tornava, sua sorella <persName source="#fable142" type="helper" subtype="citizen">Concetta</persName> disse: – Mamma, io
torno per cicoria negli stessi campi. Così vediamo se troviamo qualche
traccia di Teresa.
Così fece, e proprio nell’ultimo posto dove avevano lasciato Teresa,
vide una grossa testa di cicoria. Si mise a tirare, e tira tira, finalmente la
sradicò. Sotto le radici c’era una botola: Concetta scese e trovò il Drago
seduto su una sedia: – Mmm! Sento odore di carne umana!
– Per carità, non mi mangiate, sono una povera meschina, e ho già
perduto una sorella!
– Tua sorella è qua, con la testa mozzata, perché non ha voluto
mangiare una mano d’uomo. Ora resta tu a guardarmi la casa. E per
cena devi mangiarti questo braccio d’uomo. Se lo mangi, ti sposo; se no,
t’ammazzo come tua sorella.
– Signorsì, signor Drago. Tutto quello che volete!
Il Drago andò a caccia, e Concetta tutta spaventata non sapeva cosa
fare di quel braccio, preparato lì in un piatto con contorno di ravanelli.
Pensa e pensa, scavò una buca e lo sotterrò.
Tornò il Drago. – Hai mangiato il braccio?
– Signorsì, signor Drago, mi sono fatto proprio un bel pranzetto!
– Ora vediamo. Braccio, dove sei?
– Sottoterra! – gridò il braccio.
E il Drago mozzò la testa anche a Concetta.
A casa non videro più tornare Concetta e si disperarono. – Due ne
abbiamo perdute, – dicevano, piangendo.
La terza figlia, che si chiamava <persName source="#fable142" type="protagonist" subtype="trickster">Mariuzza</persName>, disse: – Mamma, non
possiamo perdere così due sorelle: io vado a cercarle.
Anche lei trovò la grossa pianta di cicoria e la sradicò. Anche lei trovò
il Drago che le disse: – Le tue sorelle sono chiuse in questa stanza con la
testa mozzata. Anche tu farai la stessa fine se non mangerai questo piede
umano che lascio qui nella zuppiera.
E Mariuzza, tutta compunta: – Signorsì, signor Drago, ai vostri
ordini.
Il Drago andò a caccia. Mariuzza si lambiccava il cervello per trovare
una via di uscita. E le venne un’idea: prese il mortaio di bronzo e ci
pestò il piede col pestello. Lo triturò fino fino; poi lo mise in una calza e
si nascose la calza sotto i vestiti, sul ventre.
Venne il Drago: – L’hai mangiato il piede?
Mariuzza schioccò la lingua: – Sapeste quant’era buono! Mi lecco
ancora le labbra!
– Ora vediamo. Piede, dove sei?
E il piede: – Sulla pancia di Mariuzza.
– Brava! Brava! – fece il Drago. – Tu sarai la mia sposa! – e le
consegnò tutte le chiavi, tranne quella della stanza degli ammazzati.
Per festeggiare il fidanzamento, Mariuzza gli diede da bere. Bevi una
bottiglia, bevine un’altra, Mariuzza gli versò mezza cantina, e il Drago
beveva. Quando lo vide ben ubriaco, cominciò: – Allora, me la dài quella
chiave?
– Ah no, quella proprio no.
– E perché? Perché non mi dài quella chiave?
– Perché ci sono… i morti.
– E se sono morti, non vorrai mica che risuscitino, no?
– Io sì che posso farli risuscitare…
– Ma va’! Tu!
– Io sì… Io ho l’unguento…
– E dove l’hai, contastorie…
– … Nello stipo…
– Così tu non morirai mai?
– Io sì… La colomba nella gabbia…
– Cosa c’entra la colomba?
– Se si taglia la testa alla colomba le si trova un uovo nel cervello… e
se mi si spacca quell’uovo sulla fronte… io sono bell’e andato… – e così
dicendo appoggiò la testa sulla tavola, ubriaco fradicio.
Mariuzza cercò per tutta la casa finché non trovò la colomba. Le
tagliò la testa, trovò l’uovo, e «sciacc!» lo spaccò sulla fronte del Drago
addormentato. Il Drago si scosse, fece qualche movimento, poi tirò le
cuoia per l’eternità.</p>
<p>La ragazza trovò l’unguento, aperse la stanza e si mise a ungere i
morti. Il primo era un Re che si riscosse come se avesse dormito: –
Quant’è che dormo! Dove sono? Chi è che mi sveglia? – Ma Mariuzza
senza dargli retta badava a ungere gli altri, le sue sorelle prima di tutti,
e poi re, principi, conti e cavalieri, che ce n’erano a non finire.
C’erano tanti re e altri signori che volevano in spose le tre sorelle.
Mariuzza disse: – Sapete cosa dovete fare? Giocate alla morra, e chi vince
si prende chi vuole.
Giocarono alla morra e vinse un Re e si prese la più grande; poi toccò
a un Principe e si prese la seconda, poi un altro Re e si prese Mariuzza.
Intanto un barone, tutto nervoso, badava a ripetere: – Presto! Presto!
Perché perdete tanto tempo! Ora viene il Drago e ci riammazza!
– Non abbiate paura, – disse Mariuzza, – il Drago l’ho ammazzato io.
– Brava! Brava! – l’acclamarono tutti. – Allora niente paura! – Si
presero un cavallo ciascuno, si divisero le ricchezze del Drago e con le
tre fidanzate sulla sella arrivarono in città. Fecero un grande invito di
nozze e tutti furono contenti, specialmente la mamma delle tre ragazze
che non dovette più andare per cicoria.</p>
         </div>
		 <div xml:id="fable143">
            <head><note>143. La Bella dei Sett’abiti</note></head>
            <span><placeName>Calabria</placeName></span>
         <p>Una volta c’era un <persName source="#fable143" type="dispatcher" subtype="caregiver">padre</persName> di due figli. Sentendo che s’avvicinava l’ora
sua, chiamò il <persName source="#fable143" type="protagonist" subtype="rebel">figlio grande</persName> e disse: – Figlio, sto per morire, per me non
c’è più speranza; dimmi che cosa preferisci, la santa benedizione o una
somma di danari?
E il figlio, senza tante cerimonie: – Datemi i danari, ché con la
benedizione non ci mangio.
Poi il padre chiamò il figlio piccolo e gli fece la stessa domanda.
– A me di danari importa poco, – disse il piccolo, – preferisco la
vostra santa benedizione.
Il padre morì e lo portarono al camposanto; il piccolo, che aveva
avuto solo la santa benedizione, piangeva di gran cuore, mentre il
grande, che aveva ereditato tutti i beni, pensava a come poteva goderseli
nel miglior modo. Difatti, aperse un caffè e si mise al banco; e il fratello
piccolo, che si chiamava <persName source="#fable143" type="protagonist" subtype="explorer">Francesco</persName>, avendo pochi soldi, se ne andò pel
mondo in cerca di fortuna.
Una sera, dopo aver molto camminato, vide un lumicino assai lontano,
e disse: – Se vuole il Signore, io là devo arrivare –. Così giunse a una
casa, e bussò. Accompagnata da sette dame, scese la <persName source="#fable143" type="prize" subtype="lover">Bella dei Sett’abiti</persName> e
gli offerse da mangiare e da dormire. La mattina, la Bella si mise a
discorrere col giovane, e tanto fu presa dalla sua bellezza e dalle sue
maniere, che finì per dirgli che lo voleva per suo sposo. Era una
giovane assai bella e graziosa, e dopo pochi giorni si sposarono.
Un giorno, mentre erano affacciati alla finestra sul giardino, la Bella
disse al marito: – Ciccillo, vedi là quel bel Sett’abito? – (Lo chiamava così
perché erano sette abiti, uno dentro l’altro.) – Lo vedi quel Sett’abito
sull’albero?
– Sì che lo vedo! – rispose lui. – Perché me lo domandi?
– Perché ora ti dico. Quest’abito, se un qualche uccello si posa là
sopra e tu lo pigli, a me non mi vedrai più. Se poi, mettiamo il caso, tu
gli spari, l’abito volerà via, e io passerò una mala sorte. In questo caso
disgraziato, tu vestiti con un abito rosso che è già preparato in questa
stanza e mettiti in giro per il mondo. Ci penserò poi io a farmi ritrovare
da te.
Successe un giorno che, mentre il marito era a caccia e sparava agli
uccelletti, un uccello si posò proprio sopra il Sett’abito. E lui, appassionato
com’era alla caccia, senza pensare gli sparò. Il Sett’abito subito volò per
l’aria e sparì dalla sua vista. Ciccillo allora si ricordò dell’avvertimento
della moglie. Tornò subito al palazzo tutto affannato, temendo la
disgrazia. La Bella, vedendolo, gli domandò: – Che hai? – e lui non
osava risponderle. Ma lei alzò gli occhi all’albero e non vide più il
Sett’abito. Allora prese a strapparsi i capelli e a dire: – Tradimento!
Tradimento! Ora verranno e mi porteranno via. Marito, se questo accade,
ricordati, vestiti di rosso, non mi abbandonare.
Lasciamo loro e seguitiamo il Sett’abito che, allo sparo, aveva preso il
volo. Vola che ti vola, giunse a un palazzo, entrò per la finestra, e si
posò davanti al tavolo d’un Re, che stava scrivendo. Il Re guardò il
Sett’abito con attenzione, e si chiese a qual donna poteva appartenere.
Chiese informazioni, domandò a destra e a manca: nessuno ne sapeva
niente. Allora una <persName source="#fable143" type="helper" subtype="citizen">vecchia</persName>, saputo che il Re cercava notizie della padrona
del Sett’abito, si presentò al palazzo, dicendo: – Signori e Maestà, io sono
buona a trovarvi la signora di quest’abito.
– Cosa ti ci vuole? – disse il Re.
– Ecco cosa mi ci vuole. Fatemi una bottiglia di rosolio oppiato e un
chilo di cose dolci pure oppiate. Per il resto, lasciate fare a me. Poi mi ci
vuole una carrozza con un buon cocchiere, e io mi metto là sopra con
un pugnale al petto.
Il Re le diede tutte queste cose e la vecchia partì in carrozza come
una regina.
Arrivata a un certo punto, disse al carrozziere: – Aspettatemi qui, e
quando vi chiamo io venite –. Pioveva, ma la vecchia tirò dritto, fino al
palazzo della Bella dei Sett’abiti. Bussò al portone e scese ad aprirle il
marito con le sette dame. La vecchia chiese alloggio per una sera, perché
pioveva: ed egli l’accolse volentieri e la fece venire a tavola con loro. A
tavola, la vecchia tirò fuori il rosolio e le cose dolci, che erano oppiati, e
disse: – Non sono cose degne di grandi personaggi come voi, ma dovete
mangiarle per amor mio. S’è sposata mia figlia e ho portato questo po’ di
cose perché anche voi facciate festa.</p>
<p>Appena mangiati i dolci, gli sposi e tutti gli altri convitati cascarono
in terra come pere. La vecchia allora tira fuori il pugnale e mena una
pugnalata al marito, da trapassarlo da una parte all’altra; poi chiamò il
carrozziere, che aspettava fuori, e tra tutti e due, uno per la testa e
l’altro per i piedi, presero la Bella addormentata e la portarono in
carrozza. Ora che è dentro, correte cavalli che il Re v’aspetta.
Il Re davvero stava aspettando con grand’impazienza, e quando la
vecchia arrivò, fece mettere la Bella dei Sett’abiti da sola in una stanza,
aspettando che si svegliasse. Alla mattina andò a trovarla e la trovò
sveglia, che piangeva la sua sventura. Cercò un po’ di consolarla e poi,
tutt’a un tratto, le chiese: – Quando vuoi che ci sposiamo? – A
quest’uscita, la Bella cominciò a gridare come un aspide; e il Re, visto che
non c’era niente da fare, se la diede a gambe. Dopo un mese, tornò e le
ripeté la stessa domanda. La Bella gli rispose: – Quando trovi un uomo
tutto vestito di rosso –. Il Re tirò un respiro di sollievo e telegrafò subito
in tutto il mondo. Ma Ciccillo era morto, pugnalato da quella vecchia, e
l’uomo vestito di rosso non si poteva trovare.
Un giorno, il fratello grande che aveva aperto un caffè fece
fallimento, e ridotto in misero stato pensò di cambiare paese per tentare
la fortuna. Avvenne ch’egli facesse la stessa strada di suo fratello Ciccillo,
e quando le sette dame gli aprirono la porta lo presero per il morto, tanto
s’assomigliavano.
– Sei risuscitato? – gli chiesero.
– Perché? – fece lui, meravigliato.
– O forse avevi un fratello che t’assomigliava?
– Sì che l’avevo, – disse lui, – ma perché me lo domandate?
– Vieni con noi e vedrai, – dissero le dame e lo fecero entrare in una
stanza dove c’era un morto. Questo morto era suo fratello, e appena lo
vide egli si mise a piangere gridando: – Fratello mio! Fratello mio! – Le
dame lo confortarono, gli dissero come era stato ammazzato a tradimento,
e lo fecero restare là con loro.
Mentre una mattina questo giovane era là sulla porta, vide due
lucertole, una grande e una piccola. La grande ammazzò la piccola; poi
andò a strappare un’erba e con quest’erba si mise a ungere la lucertolina
morta, finché non la fece risuscitare. Vedendo questo, il giovane pensò:
«Chi sa che, ungendo mio fratello con la stessa erba, non risusciti? Tentar
non nuoce». Strappò l’erba, unse tutto il corpo del fratello, e anche lui
risuscitò. Domandò subito della sua sposa, e ricordandosi
dell’avvertimento, si vestì di rosso e se ne andò per il mondo.
Proprio quel giorno, la Bella doveva sposarsi col Re: l’uomo rosso non
l’avevano potuto trovare, e lei credeva ormai che fosse morto. Passando
per la città dove si doveva celebrare il matrimonio, gli abitanti, vedendo
uno vestito di rosso, dopo tante ricerche inutili, lo presero e lo portarono
dal Re. Il Re s’affrettò a dire alla Bella che l’uomo rosso era stato trovato
e perciò la condizione da lei posta s’era avverata e niente poteva
ostacolare lo sposalizio. La Bella rispose che aveva bisogno di parlare con
l’uomo rosso, da sola a solo chiusi in camera. L’uomo rosso fu fatto
entrare nella camera della Bella, dove passarono la notte raccontandosi le
loro disgrazie e facendo progetti per l’avvenire. La Bella aveva tutte le
chiavi del palazzo, e quando il Re dormiva del suo sonno più profondo,
s’alzarono, caricarono due asini di sacchi di danari e fuggirono.
Cammina cammina, venne buio e videro una stalla. Si coricarono in
mezzo alla paglia, meglio che poterono, sotto un soppalco. Sopra al
soppalco c’era un ubriaco che russava e si rivoltolava nel sonno; volta e
rivolta, cade dal soppalco e finisce in mezzo tra marito e moglie,
affondando nella paglia, senza svegliarsi né smetterla di suonare il
trombone. Al mattino, si svegliò per prima la Bella e chiamò il marito: –
Ciccillo, levati che è tardi: montiamo in groppa ai nostri asini coi nostri
danari e andiamo –. Ma invece che al marito che dormiva ancora della
grossa, s’era rivolta all’ubriaco, il quale, sentendo parlar di danari, le
rispose subito: – Sì, sì, andiamo! – Era ancora buio, e a tentoni i due
presero gli asini carichi di danari e partirono. Quando fece giorno, la
Bella s’accorse che il suo compagno non era il marito, e cominciò a
protestare. Quello, per tutta risposta, le menò una mascata e la lasciò
tutta piangente, trottando via coi due asini. Non sapeva come fare per
ritrovare il marito, perché insieme con l’ubriaco aveva già fatto un bel
pezzo di strada. Tornò indietro finché arrivò a un pagliaio e incontrò un
contadinello. Lo pregò e scongiurò e si fece dare i suoi vestiti, e così
vestita da uomo poté proseguire il viaggio con meno pericolo.</p>
<p>Del marito non poté trovare più nessuna traccia. Allora, per campare,
pensò di mettersi a garzone da un mugnaio, che era il mugnaio del
notaio del Re. Gli faceva i conti e scriveva in bella calligrafia. Il notaio,
accorgendosi di quella bella scrittura mai vista prima, domandò al
mugnaio chi gli faceva i conti, e saputo che era un contadinello, lo prese
con sé. Così la Bella faceva i conti per il notaio che li presentava al Re.
Anche il Re si mise a guardare con meraviglia i conti scritti così bene e
finì che volle con sé il contadinello tanto sapiente.
Intanto quell’altro Re che voleva sposare la Bella dei Sett’abiti era
morto: s’era ammazzato da se stesso, dando la testa nel muro quando la
mattina delle nozze non aveva più trovato la sposa. Il suo regno passava
in eredità a quel Re che teneva a servizio il contadinello. Questo Re
chiamò il contadinello e gli diede ordine d’andare alla città del Re morto
e di stampare in tutti i paesi la notizia che, morto il Re, il regno avrebbe
avuto lui come governatore. Il contadinello rispose che se voleva che lui
governasse, doveva dargli diritto di vita e di morte per tutti i cittadini, e
il Re glielo accordò.
Arrivato dal Re morto, egli fece scrivere la notizia in tutti i paesi, e
aggiunse l’invito che tutti coloro a cui era successo un fatto interessante,
andassero alla presenza del nuovo Governatore, che avrebbe dato a
ognuno una borsa di danari.
La voce si sparse e per prima si presentò a raccontare la sua storia la
vecchia che l’aveva presa e le aveva pugnalato il marito. – Ah, vecchia
scellerata! – le disse il Governatore. – E hai la faccia di venirmelo a dire?
La fece arrestare, poi ordinò di far bollire una caldaia d’acqua e
cacciarla dentro.
Dopo la vecchia, venne l’ubriaco e raccontò la sua storia. – Ah,
ladrone! – gli disse il Governatore. – Hai derubato una donna e hai
anche il coraggio di dirlo? – Lo fece prendere e condannare alla forca,
come ladro pericoloso. Dopo che i due furono condannati, ecco che venne
il marito, anche lui per raccontare la sua storia.
Si riconobbero, si fecero festa, e il Governatore, spogliatosi dei vestiti
d’uomo, comparì vestita del Sett’abito, bella che pareva un bocciuol di
rosa. Fecero un bel pranzo e restarono tutti insieme, col fratello grande e
le sette dame. Ciccillo fu nominato Re e così finirono le sue sventure.</p>
         </div>
		 <div xml:id="fable144">
            <head><note>144. Il Re serpente</note></head>
            <span><placeName>Calabria</placeName></span>
        <p>Un Re e una Regina non avevano figli. La <persName source="#fable144" type="helper" subtype="caregiver">Regina</persName> faceva voti e
penitenze, ma i figli non venivano. Andava per la campagna, e vedeva
ogni sorta d’animali: lucertole, uccelli, serpi, tutti coi loro figli, e diceva: –
Fanno figli tutti gli animali: chi fa i lucertolini, chi i serpiccioli, chi gli
uccellini, e solo io non ne devo fare! – Passò un serpente, con la sua
nidiata che gli strisciava dietro. – Anche d’un figlio serpente mi
contenterei! – disse la Regina.
Ora accadde che anche lei cominciò ad aspettare un figlio e tutta la
Corte era in festa. Venne il giorno della nascita, e le nacque un <persName source="#fable144" type="villain" subtype="sovereign">serpente</persName>.
La Corte fu costernata, ma la Regina ricordandosi di quel desiderio che
aveva espresso, capì d’esser stata accontentata, e volle bene a quel figlio
serpente come fosse un bambino. Lo mise in una gabbia di ferro e gli
faceva servire da mangiare quel che mangiavano loro: zuppa e pietanza,
mezzogiorno e sera.</p>
<p>Il serpente mangiava e cresceva ogni giorno per due. Quando fu
grandicello, la cameriera, scesa nella gabbia per rifargli il letto, lo intese
parlare. Diceva:
Digli a papà
Che una moglie voglio qua,
Bella e ricca!
La cameriera si spaventò e non voleva più scendere nella gabbia. Ma
la Regina l’obbligò ad andarci per portargli da mangiare e il serpente
tornò a dire:
Digli a papà
Che una moglie voglio qua,
Bella e ricca!
La Regina quando la cameriera le riferì, si domandò: «Cosa possiamo
fare?»
Chiamò un villano loro mezzadro e gli disse: – Ti do quanto vuoi,
basta che mi dài tua figlia.
Si fecero le nozze. Il serpente si sedette a tavola al festino. Alla sera
gli sposi andarono a dormire. A una cert’ora il serpente si sveglia e
chiede alla sposa: – Che ora è?
Era verso le quattro, e la sposa disse: – È l’ora in cui mio padre
s’alza, prende la zappa e va in campagna.
– Ah, <persName source="#fable144" type="innocent" subtype="citizen">figlia di villano</persName> sei? – esclamò il serpente, e con un morso alla
gola l’ammazzò.
Quando al mattino venne la cameriera a portare la zuppa, trovò la
sposa morta. E il serpente disse:
Digli a papà
Che una moglie voglio qua,
Bella e ricca, bella e ricca!
La Regina allora chiamò un ciabattino che stava lì di fronte e che
aveva una figlia. Si misero d’accordo sul compenso e le nozze furono
fatte.
Verso le cinque, il serpente si svegliò e domandò alla sposa che ora
era. – È l’ora, – disse lei, – che mio padre s’alza e si mette a battere al
suo deschetto.
– Ah, <persName source="#fable144" type="innocent" subtype="citizen">figlia di ciabattino</persName> sei! – fece il serpente e la uccise con un
morso alla gola.</p>
<p>Allora la madre chiese la figlia d’un Imperatore. L’Imperatore non
voleva dare sua figlia in sposa a un serpente, e si consultò con sua
moglie. Questa moglie era la matrigna della ragazza, e non vedeva l’ora
di togliersela di torno; così convinse il marito a dare la figlia in sposa al
Re serpente. La figlia dell’Imperatore andò sulla tomba della madre e le
chiese: – Mamma mia, come posso fare?
E dalla tomba sua madre le rispose: – Sposa pure il serpente, figlia
mia. Ma il giorno delle nozze, mettiti sette vestiti uno sopra l’altro. E
quando sarà ora d’andarti a coricare, di’ che non vuoi cameriere, perché
ti spogli da sola. Quando sarai sola con il serpente gli dirai: «Una veste
mi levo io, una veste ti levi tu». E tu ti toglierai la prima veste e lui la
prima pelle. E poi dirai ancora: «Una veste mi levo io, una veste ti levi
tu», e lui si leverà la seconda pelle, e così via.
Avvenne tutto come la madre morta le aveva detto: ogni veste che lei
si levava, il serpente si levava una pelle, finché tolta la settima pelle
comparve un giovane di bellezza mai veduta. Si coricarono. Verso le due,
lo sposo domandò:
– Che ora è?
E la sposa: – L’ora in cui mio padre torna da teatro.
E dopo un po’: – Che ora è?
– L’ora in cui mio padre si mette a cena.
E quando fu giorno fatto: – Che ora è?
– L’ora in cui mio padre chiama per il caffè.
Allora il Reuccio l’abbracciò e disse: – Tu sei la mia sposa, ma non
dire a nessuno che la notte sono cristiano, se no mi perderesti, – e
ritornò serpente.
Una notte il serpente le disse: – Se vuoi che ritorni cristiano anche di
giorno, devi fare quel che ti dico io.
– Quello che vuoi, marito mio.
– Ogni sera, a Corte, suonano e ballano. Tu ci devi andare. Tutti
t’inviteranno a ballare, ma tu non ballare con nessuno. Quando vedrai
entrare un cavaliere vestito di rosso, quello sarò io, e tu t’alzerai dalla
tua sedia e ti metterai a ballare con me.
Venne l’ora in cui a Corte si teneva società. La <persName source="#fable144" type="helper" subtype="lover">Principessa</persName> andò a
sedersi nella sala. Subito vennero Principi e Marchesi a invitarla a ballare,
ma lei disse che stava tanto bene seduta e non si voleva alzare. Al Re e
alla Regina sembrò che fosse un po’ uno sgarbo verso chi l’aveva
invitata, ma pensando che lo facesse per riguardo al suo sposo che non
poteva andare a ballare, non le dissero niente.</p>
<p>Tutt’a un tratto, nella sala entrò il <persName source="#fable144" type="villain" subtype="citizen">cavaliere</persName> vestito di rosso. La
Principessa s’alzò, si mise a ballare con lui, e con lui ballò tutta la sera.
Finita la festa, il Re e la Regina, appena rimasero soli con la nuora, la
presero per i capelli: – Ma cos’hai fatto? Rifiutare gli inviti di tutti e poi
metterti a ballare con quello sconosciuto! A noi fai quest’affronto?
Quando andò a coricarsi, la sposa raccontò al serpente che i suoi
genitori l’avevano così maltrattata. – Non fa niente, – disse lo sposo, –
per tre notti tu dovrai sopportare questo, e alla fine della terza notte io
diventerò uomo per sempre. Domani sera sarò vestito di nero. Balla solo
con me, e se ti toccherà di buscarne, buscale per amor mio.
La sera, di nuovo, la Principessa rifiutò ogni invito. Ma quando entrò
il cavaliere vestito di nero, si mise a danzare con lui.
– Ogni sera ci farai questo scorno? – le dissero poi i suoceri, – così
obbedisci a quel che ti diciamo? – Presero un bastone e «donde vengo?
vengo dal mulino!». 20
Il marito, quando tutta dolorante e piangente glielo raccontò, disse: –
Moglie mia, sopporta ancora, che domani è l’ultima sera. Io verrò vestito
da monaco.
E la terza sera, dopo aver rifiutato tutti i notabili della Corte, la
Principessa si mise a ballare con il monaco. Il Re e la Regina non ne
potevano più di quella vergogna. Presero due bastoni, e davanti a tutti
gli invitati, tiritùnghiti tiritànghiti cominciarono a menar legnate su di
lei e sul monaco.
Il monaco sotto quella gragnola di colpi, prima cercò di ripararsi, poi
non riuscendoci, tutt’a un tratto si trasformò in uccello, un uccellaccio
grande che ruppe i vetri e volò via. – Che avete fatto! – disse la sposa. –
Era vostro figlio!
Quando seppero che con le loro legnate avevano impedito che il loro
figlio si liberasse dall’incantesimo e tornasse uomo per tutta la vita, il Re
e la Regina cominciarono a strapparsi i capelli, ad abbracciare la nuora e
a chiederle perdono.
Ma la Principessa disse: – Non c’è tempo da perdere –. Prese due
sacchetti di danari e se ne andò dietro all’uccello. Incontrò un vetraio,
con tutti i vetri rotti, che piangeva. – Che hai, bell’uomo?
– Passò un uccello infuriato e mi ruppe tutta la cristalleria.
– E quanto poteva costare tutta la cristalleria? Perché l’uccello è mio.
– Il mio padrone mi disse che costava cinquanta lire.
La Principessa aperse uno dei suoi sacchetti e lo pagò. – Adesso dimmi
da che parte è andato.
– Di qua, volò via dritto!
Cammina cammina, c’era un negozio di orefice. Il padrone non c’era;
c’era il garzone, e piangeva. Gli disse la Principessa: – Che hai,
bell’uomo?
– Passò un uccello infuriato e mi fece tutto questo danno. Ora torna il
padrone e m’ammazza.
– E quanto viene tutto quest’oro?
– Lasciatemi perdere, che ne ho abbastanza di pensieri!
– No, voglio pagarti, perché l’uccello era mio.
Il garzone disse tutti i prezzi, fece una somma che non finiva più. –
Seimila lire di danni.
– Tieni. E da che parte è andato l’uccello?
– Sempre diritto.</p>
<p>La Principessa si mise in cammino e il garzone con tremila lire pagò il
padrone e il resto se lo tenne per sé e comprò una bottega per conto suo.
Cammina cammina, la Principessa arrivò a un albero, e sull’albero, tra
tanti uccelli, riconobbe lo sposo. – Marito mio! – gli disse, – torna a casa
con me! – Ma l’uccello non si muoveva.
La Principessa s’arrampicò sull’albero: – Torna a casa con me, marito
mio! – e si mise a piangere e a supplicarlo da far compassione anche ai
sassi. Tutti gli altri uccelli che erano sull’albero si mossero a pietà e gli
dicevano: – Ma vai, vai con tua moglie, perché non vuoi andare?
L’uccello, invece, per tutta risposta, le diede una beccata e le cavò un
occhio. La moglie continuava a supplicarlo e a piangere dall’altro occhio,
e l’uccello allora le diede una beccata all’altro occhio e glielo cavò. – Non
ci vedo più, – diceva la poverina. – Marito mio accompagnami! – E
l’uccello, con altre due beccate le mozzò le mani.
Poi volò via, fin sul tetto del Palazzo di suo padre e di sua madre, e
ridiventò cristiano. A Corte si fecero grandi feste, e la madre gli diceva: –
Hai fatto bene ad ammazzare quella brutta donna!
La Principessa intanto, camminava a tentoni dicendo: – Che ne sarà
di me, monca delle due braccia e orba dei due occhi! – quando incontrò
una vecchierella. – Che hai, bella giovane?
La Principessa le raccontò la sua storia e la vecchierella, che era la
Madonna, disse: – Metti le braccia sotto questa fontanella –. Lei tuffò i
moncherini e le ricomparirono le mani.
– Lavati la faccia, ora, – disse la Madonna. Si lavò la faccia e le
rispuntarono gli occhi.
– E tieni questa bacchetta. Avrai tutto quello che vorrai.
La Principessa comandò un bel palazzo in faccia a quello del Re, e a
un tratto ebbe un palazzo tutto di brillanti dentro e fuori, con una
chioccia d’oro con tutti i pulcini che camminavano per le camere, con
tanti uccelli pure d’oro che volavano sotto i soffitti, con camerieri e
guardaportoni vestiti d’oro; e lei stava seduta su una sedia-poltrona con
un baldacchino di velo davanti.
Alla mattina, il figlio del Re, affacciandosi, vide il palazzo. – Papà,
papà, – disse, – che meraviglia di palazzo! – e da ogni parte guardasse
non vedeva che animali d’oro che camminavano e volavano. – Che gran
signori devon essere per far tirare su un palazzo così in una notte!
In quel momento la Principessa s’alzò in piedi e s’affacciò tra i veli, e
il figlio del Re la vide. – Papà, papà, che meraviglia di giovane! La
voglio in sposa!
– Va’ va’, chissà chi è! Vorrà proprio a te! Non ti ci provare neanche,
tanto non ti vuole.
Ma il figlio del Re s’era intestato, e le mandò un pezzo di canovaccio
ricamato d’oro. La bella vicina lo prese e lo buttò alla chioccia e ai suoi
pulcini. La cameriera andò a dirlo al Principe. Il Re e la Regina gli
dissero: – Non ti vuole, te lo diciamo noi!
– E io invece la voglio! – e le mandò un anello. Lei lo diede a beccare
agli uccelli. La cameriera disse che in quel palazzo non voleva tornarci
più perché si vergognava.
Allora il Principe, pensa e ripensa, si fece fare una cassa da morto, ci
si sdraiò dentro, e si fece portare sotto le finestre della vicina. La vicina,
vedendolo nella cassa da morto, scese; quando s’inchinò sulla cassa lui
s’alzò e la riconobbe. – Moglie mia! Come sono felice d’averti ritrovata!
Perché non ritorni al nostro palazzo?
La moglie lo guardava con occhi duri. – Non ti ricordi quel che mi
facesti?
– Ero sotto l’incantesimo, moglie mia.
– Ma per salvarti io ballai con te per tre sere, e i tuoi genitori mi
picchiarono.
– Se non facevi così, restavo serpente.
– E quand’eri uccello, ancora eri serpente? M’hai cavato gli occhi e
mozzato le mani a beccate!
– Se non facevo così restavo uccello, moglie mia.
Lei ci pensò un po’ su, poi disse: – Se è così, hai ragione. Torniamo
a essere marito e moglie.
Il Re e la Regina, quando seppero tutta la storia, le chiesero perdono,
invitarono anche suo padre Imperatore e per un mese intero suonarono e
ballarono.</p>
         </div>
		 <div xml:id="fable145">
            <head><note>145. La vedova e il brigante</note></head>
            <span><placeName>Greci di Calabria</placeName></span>
         <p>Una volta c’era una povera <persName source="#fable145" type="dispatcher" subtype="caregiver">vedova</persName> che aveva un <persName source="#fable145" type="protagonist" subtype="explorer">figlio</persName> maschio, e
andavano in cerca di lavoro. Per strada, il figlio tirava pietre agli uccelli,
e ne prendeva. Alla sera, si fece scuro vicino a una montagna. Il figlio
accese il fuoco e disse alla madre: – State qui e cuocete questi uccelli, che
io vado a vedere se ne prendo qualcun altro.
S’allontanò per la campagna ed arrivò in un posto dove c’era una
statua. Questa statua aveva in mano una corda, e sotto i piedi aveva
delle lettere che dicevano: Chi piglierà questa corda e se la metterà alla
cintola, avrà una forza che nessuno lo vincerà mai.
Il ragazzo prese la corda e se la legò alla cintola. Subito si sentì
addosso una forza, una forza, che afferrò un albero e lo strappò con le
radici e tutto.
Ma lasciamo il figlio e torniamo dalla madre. Vicino a quel fuoco
passò un brigante, a cavallo. Vide la vedova, le andò vicino e cominciò a
dirle se voleva venirsene con lui sul suo cavallo.
– Lasciatemi in pace, – disse la vedova, – che adesso torna mio figlio
e vi ammazza.
Ma al <persName source="#fable145" type="villain" subtype="trickster">brigante</persName> quella donna, che era ancora giovane e bella, piaceva e
non voleva lasciarla. – Ma va’! – le diceva. – Cosa mi può fare, a me, tuo
figlio?
Proprio in quel momento arrivò il ragazzo, con la corda alla cintola. E
il brigante: – È tutto qui, tuo figlio?
– Chi sei? Che vai cercando? – fece il figlio.
E il brigante: – Vado cercando che ti voglio ammazzare.
– E guardati, – fa il ragazzo, e gli mena un manrovescio che lo fa
cascare da cavallo. Poi gli taglia la testa, fa una fossa e seppellisce testa e
corpo. Così finì il brigante. Il cavallo se lo prese lui e gli montò in
groppa. – Ora vado via di nuovo, – disse alla madre. – Aspettami qui
finché non torno, – e galoppò via.
Galoppa galoppa, giunse a una campagna in mezzo alla quale era un
palazzo alto alto. Gli girò intorno, e non aveva porte. Gli girò intorno
un’altra volta, e stavolta c’era una porta spalancata. Legò il cavallo, entrò
e andò di sopra. C’era una tavola apparecchiata con sette piatti e sette
pani; i piatti erano pieni di mangiare e le bottiglie erano piene di vino.
Egli mangiò un po’ di mangiare da ogni piatto, diede un morso ad ogni
pane e bevve un po’ di vino da ogni bottiglia. Poi andò a cercare un
posto per nascondersi a vedere chi veniva, e trovò una stanza dove
tenevano i cristiani ammazzati e sotto sale.
Mentr’era lì salirono sei briganti, si sedettero a tavola e uno disse: –
A me manca un po’ di mangiare dal piatto!</p>
<p>E un altro: – A me pure manca!
E così tutti: – A me pure manca!
Ma non sapevano cosa pensare e si misero a mangiare come il solito.
Dopo aver mangiato, s’accorsero che un posto a tavola era vuoto. Si
contarono, e s’accorsero d’essere in sei.
– Ma non dovremmo essere in sette? – dissero. – Uno di noi non è
tornato.
– Qui c’è qualcosa che non va, – disse uno di loro. – Deve essere
morto.
E un altro: – Ora vado a vedere cosa si dice nella sala dello scialo –.
La sala dello scialo era quella stanza dove tenevano i cristiani ammazzati
e sotto sale. Il ragazzo era nascosto dietro la porta; appena il brigante
entrò lo prese per il collo e gli tagliò il cannarozzo; poi lo buttò di sotto,
nella stalla.
Gli altri cinque, vedendo che il compagno non tornava,
s’impensierirono e andò un altro a cercarlo. Il ragazzo tagliò il
cannarozzo pure a lui. Così, a uno a uno, furono ammazzati tutti e sei.
Il ragazzo andò a chiamare sua madre, la portò nel palazzo e si
misero ad alloggiare là. Il figlio ogni giorno andava a caccia e la madre
stava in casa; da mangiare e da bere non ne mancava mai.
Un giorno, mentre il figlio era a caccia, passò un brigante, entrò nella
casa, vide la vedova e disse: – Come mai, qui sola?
– Sola? – disse la donna. – Aspetto mio figlio che è andato a caccia.
Attaccarono discorso, e da una parola all’altra, s’innamorarono.
Da quel giorno, appena il figlio usciva per andare a caccia, entrava in
casa il brigante a trovare la vedova. Ma la vedova gli diceva sempre: –
State attento, perché se mio figlio se ne accorge, siamo morti tutti e due.
E il brigante prese a dire: – Ma perché non lo togliamo dal mondo?
– Ma è mio figlio, – disse la vedova, – l’ho messo al mondo io!
– E con ciò? Come l’hai messo al mondo, non saresti capace a
toglierlo?
E quella trista donna rispose: – Vedete voi come bisogna fare.
Allora il brigante: – Sai cosa devi fare? Fa’ finta d’essere ammalata, e
digli che ti ci vuole un po’ di latte della leonessa. Lui andrà a cercare il
latte della leonessa, se lo mangerà il leone, e noi due rimarremo soli e
potremo stare in pace.
La vedova così fece: si finse ammalata e disse al figlio: – Se non ho
un po’ di latte della leonessa, muoio.
– Sì, mamma, – fece lui. – Vado a cercarlo e ve lo porterò.
Andò nel bosco e trovò il leone. – Compare, – gli disse il leone, – cosa
andate cercando da queste parti?
– Compare leone, – rispose lui, – io sono venuto per un po’ di latte
della comare leonessa, che ne ho bisogno per mia madre ammalata.
– Sì, compare, – gli disse il leone, gli riempì una bottiglia di latte e
aggiunse: – Compare, vi do anche questo leoncino. Custoditelo bene,
perché vi sarà di grande aiuto.
Il ragazzo tornò dalla madre con una bottiglia di latte di leonessa e
un leoncino. La madre si prese una gran paura; poi bevve il latte e si
disse guarita. Il giorno dopo, il figlio andò a caccia col leoncino, e il
brigante entrò in casa. – Sapete? – gli disse la vedova. – Mio figlio è
tornato, col latte di leonessa e un leoncino.
Il brigante disse: – Fa’ finta d’esserti ammalata un’altra volta e digli
che vuoi il latte dell’orsa. Lui andrà, l’orso se lo mangerà e noi potremo
stare in pace.
Il figlio andò per il latte dell’orsa. Quando arrivò dall’orso, l’orso disse:
– Compare, cosa sei venuto a fare qui?
– Compare orso, – rispose lui, – sono venuto da voi perché ho la
madre malata che vuole un po’ di latte di comare orsa per guarire.
– Sì, compare, – disse l’orso, gli riempì una bottiglia di latte e gli
diede un orsacchiotto. – Portate con voi quest’orsacchiotto e vedrete che
vi sarà di grande aiuto.
La madre, a vederlo tornare col latte d’orsa e l’orsacchiotto, si sentì
quasi mancare il respiro.
Quando lo raccontò al brigante, l’indomani, lui disse: – Questo tuo
figlio dev’essere un qualche diavolo. Sai cosa devi fare? Fa’ finta d’esser
di nuovo ammalata e digli che vuoi il latte della tigre. Stavolta non potrà
scampare.
Il figlio che non sospettava tutti questi tradimenti partì per cercare il
latte della tigre. Quando lo vide arrivare la tigre gli disse: – Compare,
cosa siete venuto a fare?
– Comare tigre, sono venuto perché ho la madre malata e vuole un
po’ del vostro latte.</p>
<p>– Sì, compare, – disse la tigre, e gliene riempì una bottiglia. –
Prendete anche questo tigrotto, che un giorno v’aiuterà.
Quando la madre lo vide arrivare col latte di tigre e un tigrotto si
disse anche lei: «Questo mio figlio dev’essere un diavolo!»
Il brigante non sapeva più cosa pensare. – Sai cosa devi fare? – disse
alla donna. – Digli che ti porti a vedere la stalla. Nella stalla c’è una
grossa catena. Tu mettiti a giocherellare con la catena, e come scherzando
fai per legare tuo figlio. Lui lascerà fare. Allora tu lo legherai ben stretto.
Io sarò lì nascosto e appena l’avrai legato salterò fuori e l’ammazzerò.
La madre riuscì a legare il figlio con la catena della stalla. Il brigante
saltò fuori col coltello, ma il ragazzo appena lo vide gridò: – Leoncino!
Orsacchiotto! Tigrotto! Mangiatevi questo brigante!
Il leoncino, l’orsacchiotto e il tigrotto si slanciarono e se lo
mangiarono. Il ragazzo allargò le braccia e riuscì a spezzare la catena e
a liberarsi. La madre era già scappata e s’era nascosta sotto il letto.
– Leoncino! Orsacchiotto! Tigrotto! – disse il ragazzo. – Mangiatevi
quella traditrice in tre bocconi! – E così finì la madre traditrice.
Il ragazzo montò a cavallo e partì col leoncino, l’orsacchiotto e il
tigrotto in cerca di fortuna.</p>
         </div>
		 <div xml:id="fable146">
            <head><note>146. Il granchio dalle uova d’oro</note></head>
            <span><placeName>Greci di Calabria</placeName></span>
        <p>Una volta c’era un muratore, ammogliato e con due figli maschi. Cadde
malato e non poté più lavorare. Spese tutti i risparmi, cominciò a
vendersi tutto quel che aveva, perfino le tegole del tetto. Un giorno che
la famiglia era rimasta senza nulla da mangiare, disse: – Vado a caccia, a
vedere se prendo qualche uccello.
Uccelli non ne vide volare neanche uno, ma sulla via del ritorno, vide
un granchio fermo su uno scoglio. Lo prese vivo e lo mise nel carniere.
«Lo porterò ai miei figlioli per giocare», si disse.
I figlioli lo chiusero in una gabbietta. Alla mattina dopo videro che
aveva fatto un uovo. Lo portarono al padre, e il padre disse: – È d’oro!
Lo portò a vendere e prese sei ducati. Il granchio faceva un uovo per
sera e il muratore, con sei ducati al giorno, in poco tempo diventò un
riccone.
Vicino al muratore stava un sarto. Prese a dire: – Non si capisce come
ha fatto questo muratore a diventare tanto ricco! – E cominciò a spiarlo.
Spia oggi, spia domani, capì che le ricchezze gli venivano dal granchio.
Il sarto aveva tre figli: due maschi ed una femmina. «Potrei far sposare
mia figlia al figlio del muratore», pensò.
Si combinarono le nozze. – Io do la dote a mia figlia, – disse il sarto
al muratore, – ma tu devi dare per dote a tuo figlio il granchio.
– Sì, – rispose il muratore, – basta che resti di mio figlio.
Quando il sarto ebbe il granchio sottomano, lo guardò da tutte le
parti, e vide che sulla pancia aveva scritte delle lettere. Il sarto sapeva
leggere, e capì che quelle lettere dicevano:
Chi mangia il granchio e mangia il guscio, un giorno diventerà re; chi
mangia il granchio e mangia le zampe, ogni mattina troverà una borsa
di danari sotto il guanciale.
Quando ebbe visto cosa c’era scritto sul granchio, il sarto pensò:
«Bisogna che dia questo granchio da mangiare ai miei due figlioli».
L’uccise e lo mise a cuocere sulla graticola, poi andò a chiamare i suoi
figlioli. Appena uscito, entrarono i figli del muratore: videro il granchio
sulla graticola e venne loro l’acquolina in bocca.
– Mangiamocelo, – dissero, – tu ti prendi il guscio ed io le zampe –. E
così fecero. Tornò il sarto e non trovò più il granchio. Ne nacque una
gran lite, il matrimonio andò a monte. I due figli del muratore,
spaventati per il guaio che avevano combinato, dissero: – Andiamocene
per il mondo, – e partirono.
Al primo paese, alloggiarono in una locanda. Al mattino, il fratello
minore, svegliandosi, trovò una borsa piena di danari sotto il guanciale. –
Fratello, – disse, – qua ci hanno presi per ladri. Per tentarci, la
locandiera ci ha messo qua questa borsa di danari, – e andò a restituirla
alla locandiera dicendo: – Non siamo mica ladri, da metterci alla prova.
La locandiera cascava dalle nuvole, ma siccome era furba e svelta, fece
finta di niente e prese la borsa. – Già, già, – disse, – ho l’abitudine di
lasciare i danari dove capita.
Il giorno dopo, sotto il guanciale del fratello minore c’era un’altra
borsa uguale. – Qui continuano a sospettarci, – disse lui, – è meglio che
ce ne andiamo –. E portò anche questa borsa alla locandiera.
– Li ho lasciati senza malizia, – fece la locandiera prendendo la borsa,
– sono così distratta.</p>
<p>Ma i fratelli chiesero il conto, pagarono e partirono. La sera fece scuro
in un bosco, s’addormentarono con la testa su una pietra. Al mattino, a
fianco della pietra, c’era la solita borsa di danari.
– Fin qua è arrivata quella maledetta locandiera! – esclamò il fratello
minore. – Stanotte non glieli restituiremo più. Così impara!
Ma poiché tutte le mattine, dovunque dormisse, la borsa appariva,
capì che non era la locandiera, ma la sua fortuna.
Arrivati ad un bivio, i due fratelli decisero di prendere uno da una
parte e uno dall’altra. – Tieni questo coltello, – disse il minore al
maggiore, – finché sarà lucente, vuol dire che io sto bene; quando
s’appanna, piangimi per morto.
– Tieni questa bottiglia d’acqua, – disse il maggiore, – finché sarà
chiara, vuol dire che sto bene; quando s’intorbida, piangimi per morto.
Si divisero i danari e si salutarono.
Il maggiore arrivò a una città dov’era morto il Re. Disse il Consiglio
dei Ministri: – Facciamo così, diamo il volo ad un piccione; a chi si
poserà sulla testa, lo faremo Re.
Si posò sulla testa del fratello maggiore. Si vide circondato di carrozze,
esercito, banda musicale. Lo condussero a Palazzo, lo vestirono da Re con
la corona in capo. E prese a comandare.
Il minore arrivò a un’altra città e alloggiò in una locanda, dirimpetto
al palazzo d’una Principessa. Questa Principessa era sola, senza marito, e
passava le giornate affacciata al balcone. Dal suo balcone vide il fratello
minore affacciato al balcone della locanda, e attaccarono discorso. Da una
chiacchiera all’altra, la Principessa disse: – Se posso avere tanto onore, vi
aspetto a casa mia per divertirci un poco.
– L’onore è mio, – il giovane rispose.
Entrato dalla Principessa, lei gli disse: – Giochiamo un po’ alle carte,
così per passatempo.
Cominciarono a giocare, ma la Principessa vinceva tutte le partite. Il
giovane perdeva danari su danari, ma non gli finivano mai perché ogni
mattino ne trovava una borsa piena sotto il guanciale. E la Principessa
non riusciva a capire come potesse essere tanto ricco. Lo domandò a una
maga, e la maga le spiegò: – Quel forestiero ha una virtù addosso, per
cui non gli finiscono mai i danari. Ha in corpo un mezzo granchio per
cui trova una borsa sotto il guanciale ogni mattina.
– E come faccio per averla io questa virtù? – chiese la Principessa.
– Fate come dico io, – disse la maga, – versategli un bicchiere di vino
con questa medicina dentro. Questa medicina gli farà sputare tutto quello
che ha in corpo, e sputerà anche il mezzo granchio. Voi laverete il mezzo
granchio per bene e l’ingoierete. Così alla mattina invece che sotto il suo
guanciale quella borsa di danari comparirà sotto il vostro.
La Principessa così fece e ora i danari li trovava lei. Il giovane restò
in miseria; vendette tutte le sue robe e riprese a girare il mondo.
Cammina, cammina, non stava più in piedi dalla fame. Si buttò in un
prato e tanto per masticare qualcosa allungò la mano a strappare dell’erba
e la mangiò. Era una specie di cicoria: appena l’ebbe addentata, si
trasformò in un asino. «Se sono diventato un asino, – pensò, – almeno
non avrò più fame, perché mi nutrirò d’erba.» E si mise a brucare un
cespo che sembrava una specie di cavolo. Appena l’ebbe morsicato, ecco
che ritornò uomo. «Queste erbe possono essere la mia fortuna!», pensò; ne
colse un po’ di quella che faceva diventare asini e un po’ di quella che
faceva ritornare uomini, si vestì da ortolano e andò a gridare sotto la
finestra della Principessa: – Chi vuol cicoria?
La Principessa lo chiamò, vide le cicorie bianche e tenere, ne portò
subito una alla bocca e si trasformò in un’asina. Il giovane le mise subito
la cavezza e la portò giù dalle scale del palazzo senza che nessuno
s’accorgesse che era lei.</p>
<p>In groppa all’asina, arrivò in un posto dove c’erano tanti uomini che
lavoravano per conto del Re. Si fece ingaggiare anche lui con la sua
asina e le faceva portare un doppio carico di pietre, mandandola avanti a
suon di bastonate.
– Perché tratti così quella povera asina? – gli dicevano gli altri.
– Perché così mi piace, – rispondeva. Gli altri andarono a dirlo al Re.
Il Re lo chiamò. – Perché vuoi rovinare quella bestia?
– Perché se lo merita, – disse il giovane, ma intanto aveva visto che il
Re aveva alla cintola un coltello, ed era il coltello che lui aveva dato a
suo fratello maggiore.
– Dammi i danari che ti diedi al bivio, – gli disse.
E il Re: – Come ardisci parlare così a un sovrano?
– E come devo parlarti? T’ho riconosciuto: sei mio fratello! Questa è la
bottiglia che tu mi hai dato!
E i fratelli si riconobbero e si gettarono uno nelle braccia dell’altro. Il
minore raccontò dell’asina che era una Principessa. – Se ti restituisce il
mezzo granchio, – disse il fratello Re, – falla ritornare donna com’era.
Diedero all’asina quella medicina che faceva sputare quel che si aveva
in corpo ed ella sputò il mezzo granchio. Poi le diedero quell’erba che
somigliava al cavolo e ritornò donna.
Il Re nominò suo fratello generale, e io sono rimasto tale e quale.</p>
         </div>
		 <div xml:id="fable147">
            <head><note>147. Cola Pesce</note></head>
            <span><placeName>Palermo</placeName></span>
         <p>Una volta a Messina c’era una <persName source="#fable147" type="villain" subtype="caregiver">madre</persName> che aveva un figlio a nome <persName source="#fable147" type="villain" subtype="citizen">Cola</persName>, che se ne stava a bagno nel mare mattina e sera. La madre a chiamarlo dalla riva: – Cola! Cola! Vieni a terra, che fai? Non sei mica un pesce? E lui, a nuotare sempre più lontano. Alla povera madre veniva il torcibudella, a furia di gridare. Un giorno, la fece gridare tanto che la poveretta, quando non ne poté più di gridare, gli mandò una maledizione: – Cola! Che tu possa diventare un pesce! Si vede che quel giorno le porte del Cielo erano aperte, e la maledizione della madre andò a segno: in un momento, Cola diventò mezzo uomo mezzo pesce, con le dita palmate come un’anatra e la gola da rana. In terra Cola non ci tornò più e la madre se ne disperò tanto che dopo poco tempo morì. La voce che nel mare di Messina c’era uno mezzo uomo e mezzo pesce arrivò fino al Re; e il Re ordinò a tutti i marinai che chi vedeva Cola Pesce gli dicesse che il Re gli voleva parlare. Un giorno, un marinaio, andando in barca al largo, se lo vide passare vicino nuotando. – Cola! – gli disse. – C’è il Re di Messina che ti vuole E Cola Pesce subito nuotò verso il palazzo del <persName source="#fable147" type="villain" subtype="citizen">Re</persName>. Il Re, al vederlo, gli fece buon viso. – Cola Pesce, – gli disse, – tu che sei così bravo nuotatore, dovresti fare un giro tutt’intorno alla Sicilia, e sapermi dire dov’è il mare più fondo e cosa ci si vede! Cola Pesce ubbidì e si mise a nuotare tutt’intorno alla Sicilia. </p>
<p>Dopo un poco di tempo fu di ritorno. Raccontò che in fondo al mare aveva
visto montagne, valli, caverne e pesci di tutte le specie, ma aveva avuto paura solo passando dal Faro, perché lì non era riuscito a trovare il fondo. – E allora Messina su cos’è fabbricata? – chiese il Re. – Devi scendere giù a vedere dove poggia. Cola si tuffò e stette sott’acqua un giorno intero. Poi ritornò a galla e disse al Re: – Messina è fabbricata su uno scoglio, e questo scoglio poggia su tre colonne: una sana, una scheggiata e una rotta. O Messina, Messina, Un dì sarai meschina! Il Re restò assai stupito, e volle portarsi Cola Pesce a Napoli per vedere il fondo dei vulcani. Cola scese giù e poi raccontò che aveva trovato prima l’acqua fredda, poi l’acqua calda e in certi punti c’erano anche sorgenti d’acqua dolce. Il Re non ci voleva credere e allora Cola si fece dare due bottiglie e gliene andò a riempire una d’acqua calda e una d’acqua dolce.</p>
<p> Ma il Re aveva quel pensiero che non gli dava pace, che al Capo del Faro il mare era senza fondo. Riportò Cola Pesce a Messina e gli disse: – Cola, devi dirmi quant’è profondo il mare qui al Faro, più o meno. Cola calò giù e ci stette due giorni, e quando tornò su disse che il fondo non l’aveva visto, perché c’era una colonna di fumo che usciva da sotto uno scoglio e intorbidava l’acqua. Il Re, che non ne poteva più dalla curiosità, disse: – Gettati dalla cima della Torre del Faro.
La Torre era proprio sulla punta del capo e nei tempi andati ci stava
uno di guardia, e quando c’era la corrente che tirava suonava una
tromba e issava una bandiera per avvisare i bastimenti che passassero al
largo. Cola Pesce si tuffò di lassù in cima. Il Re aspettò un giorno, ne
aspettò due, ne aspettò tre, ma Cola non si rivedeva. Finalmente venne
fuori, ma era pallido come un morto.
– Che c’è, Cola? – chiese il Re.
– C’è che sono morto di spavento, – disse Cola. – Ho visto un pesce,
che solo nella bocca poteva entrarci intero un bastimento! Per non farmi
inghiottire mi son dovuto nascondere dietro una delle tre colonne che
reggono Messina!</p>
<p>Il Re stette a sentire a bocca aperta; ma quella maledetta curiosità di
sapere quant’era profondo il Faro non gli era passata. E Cola: – No,
Maestà, non mi tuffo più, ho paura.
Visto che non riusciva a convincerlo, il Re si levò la corona dal capo,
tutta piena di pietre preziose che abbagliavano lo sguardo, e la buttò in
mare. – Va’ a prenderla, Cola!
– Cos’avete fatto, Maestà? La corona del Regno!
– Una corona che non ce n’è altra al mondo, – disse il Re. – Cola,
devi andarla a prendere!
– Se voi così volete, Maestà, – disse Cola, – scenderò. Ma il cuore mi
dice che non tornerò più su. Datemi una manciata di lenticchie. Se
scampo, tornerò su io; ma se vedete venire a galla le lenticchie, è segno
che io non torno più.
Gli diedero le lenticchie, e Cola scese in mare.
Aspetta, aspetta; dopo tanto aspettare, vennero a galla le lenticchie.
Cola Pesce s’aspetta ancora che torni.</p>
         </div>
		 <div xml:id="fable148">
            <head><note>148. IGràttula-Beddàttula</note></head>
            <span><placeName>Palermo</placeName></span>
         <p>Una volta c’era un <persName source="#fable148" type="explorer" subtype="caregiver">mercante</persName> con tre figlie grandicelle: la prima <persName source="#fable148" type="helper" subtype="citizen">Rosa</persName>, la
seconda <persName source="#fable148" type="helper" subtype="citizen">Giovannina</persName>, e la terza <persName source="#fable148" type="protagonist" subtype="trickster">Ninetta</persName>, la più bella delle tre.
Un giorno al mercante capitò un gran commercio e tornò a casa in
pensieri. – Che avete, papà? – chiesero le ragazze.
– Niente, figlie mie: mi càpita una gran mercanzia, e non posso
andarci per non lasciarvi sole.
– E vossignoria si confonde? – gli disse la grande. – Vossignoria faccia
la provvista per tutto il tempo che avrà a stare lontano, faccia murare le
porte con noi dentro e ci vedremo quando piace a Dio.
Così fece il mercante: comprò provviste di cose da mangiare in
quantità, e diede ordine a uno dei suoi servi che ogni mattina chiamasse
dalla strada la figlia più grande e le facesse le commissioni. Salutandole
chiese: – Rosa, cosa vuoi che ti porti?
E lei: – Un vestito color del cielo.
– E tu, Giovannina?
– Un vestito color dei diamanti.
– E tu, Ninetta?
– Io voglio che vossignoria mi porti un bel ramo di datteri in un vaso
d’argento. E se non me lo porta, che il bastimento non possa più andare
né avanti né indietro.
– Ah, sciagurata, – le dissero le sorelle, – ma non sai che puoi
mandare a tuo padre un incantesimo?
– Ma no, – disse il mercante, – non ve la prendete con lei, che è
piccola e si deve lasciar dire.
Il mercante partì e sbarcò al posto propizio. Fece quel gran negozio, e
poi pensò a comprare il vestito per Rosa e il vestito per Giovanna, ma del
ramo di datteri per Ninetta si dimenticò. Quando s’imbarca e si trova in
mezzo al mare, gli arriva una terribile tempesta: saette, lampi, tuoni,
acqua, marosi, e il bastimento non poteva andare più avanti né indietro.
Il capitano si disperava. – Ma da dov’è uscito questo temporale? –
Allora il mercante che s’era ricordato l’incantesimo della figlia disse: –
Capitano, mi son dimenticato di fare una commissione. Se vogliamo
salvarci, voltiamo il timone.
Che è che non è, appena voltarono il timone il tempo cambiò, e col
vento in poppa tornarono al porto. Il mercante scese, comprò il ramo di
datteri, lo piantò in un vaso d’argento e tornò a bordo. I marinai alzan
le vele, e in tre giorni di viaggio tranquillo il bastimento arrivò a
destinazione.
Intanto, mentre il mercante era via, le tre ragazze stavano nella casa
dalle porte murate. Non mancava loro niente, avevano anche un pozzo
dentro il cortile cosicché potevan sempre prendere l’acqua. Accadde che
un giorno, alla più grande delle sorelle cadde il ditale nel pozzo. E
Ninetta disse: – Non vi angustiate, sorelle: calatemi nel pozzo e vi ripiglio
il ditale.</p>
<p>– Scendere nel pozzo: scherzi? – le disse la più grande.
– Sì, voglio scendere a pigliarlo, – e le sorelle la calarono.
Il ditale galleggiava sul pel dell’acqua e Ninetta lo prese, ma rialzando
il capo, vide un pertugio nella parete del pozzo, donde veniva luce. Tolse
un mattone e vide di là un bel giardino, con ogni sorta di fiori, alberi e
frutti. Si aperse un varco spostando i mattoni e s’infilò dentro il giardino,
e là i meglio fiori e i meglio frutti erano tutti per lei. Se ne riempì il
grembiule, rifece capolino in fondo al pozzo, rimise a posto i mattoni,
gridò alle sorelle: – Tiratemi! – E se ne tornò su fresca come una rosa.
Le sorelle la videro uscir dalla bocca del pozzo col grembiule pieno di
gelsomini e di ciliege. – Dove hai preso tante belle cose?
– Che ve ne importa? Domani mi calate di nuovo e prendiamo il resto.
Quel giardino era il giardino del <persName source="#fable148" type="dispatcher" subtype="lover">Reuzzo del Portogallo</persName>. Quando vide
saccheggiate le sue aiole, il Reuzzo cominciò a far lampi e saette contro il
povero giardiniere.
– Non so niente, come può essere? – badava a dire il giardiniere ma il
Reuzzo gli ordinò di stare più in guardia d’ora in poi, sennò guai a lui.
L’indomani Ninetta era già pronta per scendere nel giardino. Disse alle
sorelle: – Ragazze, calatemi!
– Ma hai le traveggole, o hai bevuto?
– Non sono né pazza né ubriaca: calatemi –. E la dovettero calare.
Spostò i mattoni e scese nel giardino: fiori, frutti, una bella
grembiulata e poi: – Tiratemi su! – Ma, mentre se ne andava, il Reuzzo
s’era affacciato alla finestra e la vide saltar via come un leprotto; corse in
giardino ma era già scappata. Chiamò il giardiniere: – Quella ragazza,
per dov’è passata?
– Che ragazza, Maestà?
– Quella che coglie i fiori e i frutti nel mio giardino.
– Io non ho visto niente, Maestà, glielo giuro.
– Bene, domani, mi metterò alla posta io.
Difatti, l’indomani, nascosto dietro una siepe, vide la ragazza far
capolino tra i mattoni, entrare, riempirsi il grembiule di fiori e frutti fino
al petto. Salta fuori e fa per afferrarla, ma lei, svelta come un gatto, salta
nel buco del muro, lo chiude con i mattoni ed è sparita. Il Reuzzo
guarda il muro da tutte le parti ma non riesce a trovare un punto coi
mattoni che si muovono. Aspetta l’indomani, aspetta un altro giorno, ma
Ninetta, spaventata d’esser stata scoperta, non si fece calare più nel
pozzo. Al Reuzzo quella ragazza era parsa bella come una fata: non ebbe
più pace, cadde ammalato e nessuno dei medici del Regno ci capiva
niente. Il Re fece un consulto con tutti i medici, i sapienti e i filosofi.
Parla questo e parla quello, all’ultimo fu data la parola a un Barbasavio.
– Maestà, – disse il Barbasavio, – chiedete a vostro figlio se ha una
qualche simpatia per una giovine. Perché allora tutto si spiega.
Il Re fa chiamare il figlio e gli domanda: il figlio gli racconta tutto:
che se non si sposa questa ragazza non può trovare pace. Dice il
Barbasavio: – Maestà, fate tre giorni di feste a palazzo, e fate gridare un
bando che tutti i padri e le madri d’ogni condizione vi portino le figlie,
pena la vita –. Il Re approvò e proclamò il bando.
Intanto, il mercante era tornato dal viaggio, aveva fatto smurare le
porte, e aveva dato i vestiti a Rosa e a Giovanna, e a Ninetta il ramo di
datteri nel vaso d’argento. Rosa e Giovanna non vedevano l’ora che ci
fosse un ballo e si misero a cucire i loro vestiti. Ninetta invece se ne
stava chiusa col suo ramo di datteri e non pensava a feste né a balli. Il
padre e le sorelle dicevano che era matta.
Quando fu gridato il bando, il mercante va a casa e lo dice alle figlie.
– Che bello! Che bello! – dissero Rosa e Giovanna; ma Ninetta alzò le
spalle e disse: – Andateci voialtri, che io non ne ho voglia.
– Eh no, figlia mia, – disse il padre, – c’è la pena di morte e con la
morte non si scherza.
– E io che c’entro? Chi volete che sappia che avete tre figlie? Fate
conto d’averne due.
E – Sì che devi venire! – e – No che non ci vengo, – la sera della
prima festa da ballo Ninetta restò a casa.
Appena le sorelle se ne furono uscite, Ninetta si rivolse al suo ramo di
datteri e gli disse:
Gràttula-Beddàttula, 21
Sali su e vesti Nina
Falla più bella di com’era prima.</p>
<p>A quelle parole, dal ramo di datteri uscì una <persName source="#fable148" type="helper" subtype="magician">fata</persName>, poi un’altra fata, e
tante tante fate ancora. E tutte portavano vesti e gioielli senza uguale. Si
misero intorno a Nina e chi la lavava, chi la strecciava, chi la vestiva: in
un momento l’ebbero vestita di tutto punto, con le sue collane, i suoi
brillanti e le sue pietre preziose. Quando fu un pezzo d’oro dalla testa ai
piedi, si mise in carrozza, andò al palazzo, salì le scale, e fece restar
tutti a bocca aperta.
Il Reuzzo la vide e la riconobbe; corse subito dal Re a dirglielo. Poi
venne da lei, le fece la riverenza, le chiese: – Come state, signora?
– Come estate così inverno.
– Come vi chiamate?
– Col mio nome.
– E dove state?
– Nella casa con la porta.
– In che strada?
– Nella vanedda 22 del polverone.
– Signora, voi mi fate morire!
– Fate pure!
E così gentilmente conversando ballarono tutta la sera, fino a lasciare
il Reuzzo senza fiato, mentre lei era sempre fresca come una rosa. Finito
il ballo, il Re, preoccupato per il figlio, senza farsi accorgere diede ordine
ai suoi servitori che andassero dietro alla signora per vedere dove stava.
Lei salì in carrozza, ma, quando s’accorse d’esser seguita, si sciolse le
trecce e caddero sul selciato perle e pietre preziose. I servitori, come
galline sul becchime, si buttarono sulle perle e, addio signora! Fece
frustare i cavalli e sparì.
Arrivò a casa prima delle sorelle; disse:
Gràttula-Beddàttula,
Scendi giù e spoglia Nina
Falla tal quale com’era prima.
E si trovò spogliata e vestita con la solita roba da casa.
Tornarono le sorelle: – Ninetta, Ninetta, sapessi che bella festa. C’era
una bella signora che un po’ t’assomigliava. Se non avessimo saputo che
eri qua, l’avremmo scambiata per te…
– Sì, io ero qui con i miei datteri…
– Ma domani sera devi venire, sai…
Intanto i servi del Re tornarono a palazzo a mani vuote. E il Re: –
Anime infide! Per un po’ di quattrini tradite gli ordini! Se domani sera
non la seguite fino a casa, guai a voi.
Neanche la sera dopo, Ninetta volle andar al ballo con le sorelle. –
Questa diventa matta col suo ramo di datteri! Andiamo! – e se ne
andarono. Ninetta si volse subito al ramo:
Gràttula-Beddàttula,
Sali su e vesti Nina
Falla più bella di com’era prima.
E le fate la strecciarono, la vestirono con abiti di gala, la coprirono di
gioie.
A palazzo tutti a guardarla con tanto d’occhi, specialmente le sorelle e
il padre. Il Reuzzo le fu subito vicino. – Signora, come state?
– Come estate, così inverno.
– Come vi chiamate?
– Col mio nome, – e così via.
Il Reuzzo non se la prendeva, e la invitò a ballare. Ballarono tutta la
sera.
– Madonna mia! – diceva una sorella all’altra, – quella signora è
Ninetta sputata!
Mentre il Reuzzo l’accompagnava alla carrozza, il Re fece segno ai
servi. Quando si vide seguita, Ninetta tirò una manciata di monete d’oro:
ma stavolta tirò in faccia ai servitori, e a chi ammaccò il naso, a chi
tappò un occhio, così fece perdere le tracce della carrozza e li fece
tornare a palazzo come cani bastonati, tanto che anche il Re n’ebbe pietà.
Ma disse: – Domani sera è l’ultimo ballo: in un modo o nell’altro bisogna
saper qualcosa.
Intanto Ninetta diceva al suo ramo:
Gràttula-Beddàttula,
Scendi giù e spoglia Nina
Falla tal quale com’era prima.
In un batter d’occhio era cambiata e le sorelle arrivando le dissero
ancora di come le assomigliava quella signora così ben vestita e
ingioiellata.
La terza sera, tutto come prima. Nina andò a palazzo così bella e
splendente come non era mai stata. Il Reuzzo ballò con lei ancora più a
lungo, e si squagliava d’amore come una candela.
A una cert’ora Ninetta voleva andarsene, quando viene chiamata al
cospetto del Re. Tutta tremante, va e gli fa l’inchino.
– Ragazza, – dice il Re, – m’hai preso in giro per due sere, alla terza
non ci riuscirai.
– Ma cosa ho mai fatto, Maestà?
– Hai fatto che mio figlio si consuma per te. Non credere di sfuggire.
– E quale sentenza mi aspetta?
– La sentenza che diventerai la moglie del Reuzzo.
– Maestà, io non ho la mia libertà: ho padre e due sorelle maggiori.
– Sia chiamato il padre.
Il povero mercante, quando si sentì chiamare dal Re, pensò:
«Chiamata di Re, tanto buona non è», e gli venne la pelle d’oca perché
aveva parecchi imbrogli sulla coscienza. Ma il Re gli fece grazia d’ogni
sua mancanza e gli chiese la mano di Ninetta per suo figlio. L’indomani
aprirono la cappella reale, per le nozze del Reuzzo e di Ninetta.
Loro restarono felici e contenti
E noi siam qui che ci freghiamo i denti.</p>
         </div>
		 <div xml:id="fable149">
            <head><note>149. Sfortuna</note></head>
            <span><placeName>Palermo</placeName></span>
         <p>Una volta si racconta che c’era sette figlie tutte femmine, figlie d’un Re e
d’una Regina. Venne una guerra al padre; perdette, gli levarono il trono
e fu preso prigioniero. Prigioniero il Re, la famiglia traversò tempi brutti:
la <persName source="#fable149" type="dispatcher" subtype="sovereign">Regina</persName> per risparmiare lasciò il palazzo; si ridussero in una casupola;
tutto andava a rovescio; trovavano da mangiare per miracolo. Un bel
giorno passa un fruttivendolo; la Regina lo chiama per comprare un po’
di fichi; mentre sta comprando i fichi passa una <persName  source="#fable149" type="helper" subtype="citizen">vecchia</persName> e le chiede
l’elemosina. – Ah, Madre grande! – dice la Regina, – potessi, altro che la
carità vi farei: ma sono una poveretta anch’io, non posso.
– E com’è che siete poveretta? – le domanda la vecchia.
– Non sapete? Sono la Regina di Spagna, caduta in bassa fortuna per
la guerra che fecero a mio marito!
– Meschinella, avete ragione. Ma la sapete la causa per cui tutto vi va
a rovescio? Avete in casa una figlia che è proprio sfortunata, e finché la
terrete in casa non potrà mai venirvi bene.
– E che dovrei mandar via una mia figlia, ora?
– Eh, sissignora.
– E chi è questa figlia sfortunata?
– Quella che dorme con le mani in croce. Stanotte andatele a
guardare con la candela mentre dormono: quella che trovate con le mani
in croce, dovete mandarla via. Solo così riguadagnerete i regni perduti.
A mezzanotte la Regina prende la candela e passa davanti ai letti
delle sette figlie. Tutte dormono chi con le mani giunte, chi con le mani
sotto la guancia, chi con le mani sotto il guanciale. Arrivò all’ultima, che
era la più piccina: e la trovò che dormiva con le mani in croce. – Ah,
figlia mia! Proprio te devo mandar via!
Mentre diceva questo, la <persName  source="#fable149" type="protagonist" subtype="explorer">figlia piccola</persName> si risveglia e vede la madre con
la candela in mano e gli occhi lagrimosi. – Mammà, che avete?
– Niente, figlia mia. Venne una vecchia, così e così, e mi disse che
avrò bene soltanto quando manderò via di casa la figlia sfortunata che
dorme con le mani in croce… E questa sfortunata sei tu!
– E per questo piangete? – disse la figlia. – Io ora mi vesto e me ne
vado –. Si vestì, fece un fagotto delle sue cose e se ne andò.
Cammina, cammina, arrivò a una landa solitaria, dove sorgeva
soltanto una casa. S’avvicinò, sentì il rumore d’un telaio, e vide delle
donne che tessevano.
– Vuoi entrare? – disse una delle tessitrici.
– Sissignora.
– Come ti chiami?
– Sfortuna.
– E ci vuoi servire?
– Sissignora.</p>
<p>E si mise a scopare e a fare i servizi della casa. Alla sera le donne le
dissero: – Senti, Sfortuna: noi la sera usciamo, e ti chiudiamo da fuori, tu
poi ti chiuderai da dentro. Quando torniamo noi apriremo da fuori e tu
aprirai da dentro. E devi badare che non ci rubino la seta, i galloni e la
tela che abbiamo tessuto –. E se ne andarono.
Venne la mezzanotte, e Sfortuna intese uno scroscio di forbici, andò al
telaio con una candela e vide una donna con le forbici che tagliava dal
telaio tutta la tela d’oro: e capì che era la sua Mala Sorte che l’aveva
seguita fin lì. Alla mattina tornarono le padrone: loro aprirono da fuori,
lei da dentro. E appena entrate videro per terra quello scempio. – Ah,
svergognata! Quest’è la ricompensa per averti ospitato! Va’ via! Fuori! – E
la cacciarono con una pedata.
Sfortuna camminò per la campagna. Prima d’entrare in un paese, si
fermò davanti a una bottega di pane legumi vino ed altre cose. Domandò
la carità; e la padrona della bottega le diede pane e toma, e un bicchiere
di vino. Tornò il marito, n’ebbe compassione e disse di tenerla anche la
sera e di farla dormire in bottega, in mezzo ai sacchi. I padroni
dormivano di sopra, e nella notte sentirono un fracasso e si levarono: le
botti erano stappate e il vino correva la casa. Il marito, a quel disastro,
cercò la ragazza e la trovò sui sacchi che si lamentava come in sogno. –
Svergognata! Questo non puoi esser stata che tu a farlo! – E cominciò a
bastonarla con una stanga; poi la mandò via.
Senza sapere dove andare a sbattere, Sfortuna corse via piangendo. A
giorno incontrò nella campagna una donna che lavava.
– Che hai da guardare?
– Sono spersa.
– E sai lavare?
– Sissignora.
– Allora resta a lavare con me; io insapono e tu risciacqui.
Sfortuna incominciò a sciacquare i panni e poi a stenderli. Man mano
che asciugavano li andava raccogliendo. Poi si mise a rammendare, poi a
inamidare, e da ultimo a stirarli.
Bisogna sapere che questi panni erano del Reuzzo. Quando il Reuzzo
li vide, gli parvero una cosa bella davvero. – Gnà Francisca, – disse, –
quando mai m’avete lavato così bene i panni! Stavolta vi meritate una
mancia –. E le diede dieci onze.
La <persName  source="#fable149" type="helper" subtype="citizen">Gnà Francisca</persName> con quelle dieci onze vestì Sfortuna bella pulita,
comprò un sacco di farina, fece il pane, e insieme agli altri pani ne fece
due bucellati, pieni d’anice e sesamo, che dicevano mangiami mangiami.
Disse a Sfortuna: – Con questi due pani bucellati, va’ alla riva del mare e
chiama la mia Sorte, così: Aaah! Sorte della Gnà Franciscaaa!, per tre
volte. Alla terza volta s’affaccerà la mia Sorte, tu le darai un pane
bucellato e la saluterai da parte mia. Poi fatti insegnare dove sta la tua
Sorte, e fa’ lo stesso con lei.
Sfortuna, passo passo, andò alla riva del mare.
– Aaah! Sorte della Gnà Franciscaaa! Aaah! Sorte della Gnà
Franciscaaa! Aaah! Sorte della Gnà Franciscaaa! – e la Sorte della Gnà
Francisca venne. Sfortuna le fece l’ambasciata e le diede il pane bucellato.
Poi le disse: – Sorte della Gnà Francisca, Vossignoria mi vuole fare la
carità d’insegnarmi dove sta la mia Sorte?
– Sta’ a sentire: prendi per questa trazzera, 24 va’ avanti un pezzo,
troverai un forno; vicino allo scopazzo 25 c’è una vecchia strega, pigliala
con le buone, dàlle il pane bucellato: è la tua Sorte. Vedrai che non lo
vorrà, ti farà degli sgarbi: tu lasciaglielo e vieni via.
Sfortuna andò al forno, trovò la vecchia e quasi le venne schifo a
veder quant’era sporca, cisposa e puzzolente. – Sorticella mia, vogliate
favorire, – le fece, offrendole il pane.
E la vecchia: – Va’ via, va’ via! Chi t’ha chiesto del pane! – e le voltò
la schiena. Sfortuna posò lì il bucellato e se ne tornò a casa della Gnà
Francisca.</p>
<p>L’indomani era lunedì, giorno di bucato: la Gnà Francisca metteva i
panni a mollo e poi li insaponava; Sfortuna li stropicciava e li
risciacquava, e dopo, quand’erano asciutti, li rammendava e li stirava.
Una volta stirati, la Gnà Francisca li mise in un canestro e li portò a
Palazzo. Il Reuzzo come li vide, – Gnà Francisca, – disse, – a me non la
date a bere; un bucato così voi non l’avete fatto mai, – e le diede dieci
onze di mancia.
La Gnà Francisca comprò altra farina, fece altri due bucellati e mandò
Sfortuna a portarli alle loro Sorti.
Al bucato seguente, il <persName  source="#fable149" type="helper" subtype="lover">Reuzzo</persName>, che si doveva maritare e ci teneva a
che i panni fossero ben lavati, diede alla Gnà Francisca una mancia di
venti onze. E la Gnà Francisca stavolta non comprò solo la farina per
due pani, ma per la Sorte di Sfortuna comprò una bella veste col
guardinfante, la gonnella, i fazzoletti fini e un pettine, della pomata pei
capelli e altre cianfrusaglie.
Sfortuna andò al forno. – Sorticella mia, eccoti il bucellato.
La Sorte, che si stava ammansendo, venne brontolando a prendere il
pane; allora Sfortuna le si buttò addosso, l’afferrò e si mise a lavarla con
spugna e sapone, a pettinarla, a rivestirla da capo a piedi. La Sorte, dopo
essersi divincolata come un serpente, quando si vide bella pulita in quel
modo, cambiò da così a così. – Senti, Sfortuna, – disse, – per il bene
che m’hai fatto ti regalo questo marzapanetto, 26 – e le diede uno
scatolino piccolo come quelli dei cerini.
Sfortuna volò a casa dalla Gnà Francisca e aprì lo scatolino. C’era
dentro un palmo di gallone. Restarono un po’ deluse. – Oh! S’è proprio
buttata via! – dissero e ficcarono il gallone in fondo a un canterano.
La settimana dopo, quando la Gnà Francisca portò il bucato al
Palazzo, trovò il Reuzzo con la faccia scura. La lavandaia col Reuzzo era
in confidenza e gli disse: – Che hai, Reuzzo?
– Cos’ho! Ho che mi devo sposare e ora si scopre che all’abito di nozze
della mia fidanzata manca un palmo di gallone, e in tutto il Regno non
si trova del gallone uguale.
– Aspetta, Maestà, – fece la Gnà Francisca. Corse a casa, frugò nel
canterano e portò quel pezzo di gallone al Reuzzo. Lo confrontarono con
quello dell’abito da sposa: era compagno.
Il Reuzzo disse: – Per avermi levato da una tale confusione, ti voglio
pagare questo gallone a peso d’oro.
Prende una bilancia: da una parte mette il gallone, dall’altra l’oro. Ma
l’oro non bastava mai. Riprova con una stadera: lo stesso.
– Gnà Francisca, – disse alla lavandaia, – ditemi la verità. Come mai
un pezzetto di gallone pesa tanto? Di chi è?
La Gnà Francisca fu costretta a raccontare tutto e il Reuzzo volle
vedere Sfortuna. La lavandaia fece vestire la ragazza per benino (a poco
a poco avevano messo da parte un po’ di roba) e la portò a Palazzo.
Sfortuna entrò nella stanza reale e fece una bella riverenza; era figlia di
regnante e non era certo l’educazione che le mancava. Il Reuzzo la salutò
la fece sedere e poi le chiese: – Ma tu, chi sei?
E Sfortuna allora: – Io sono la figlia minore del Re di Spagna, quello
che fu cacciato dal suo trono e preso prigioniero. La mia mala ventura
m’ha fatto andare spersa per il mondo soffrendo sgarbi, disprezzi e
bastonate, – e gli raccontò tutto.
Il Reuzzo, prima cosa, fece chiamare le tessitrici a cui la Mala Sorte
aveva tagliato seta e galloni. – Quanto vi sono costati quei danni?
– Duecent’onze.
– Eccovi duecent’onze. Sappiate che questa povera giovane che avete
battuto è figlia di regnanti. Tenetevelo per detto. Avanti!
E fece chiamare i padroni della bottega cui la Mala Sorte aveva
spillato le botti. – E voi che danno avete avuto?
– Trecent’onze…
– Eccovi trecent’onze. Ma un’altra volta prima di dare bastonate a una
figlia di regnanti, pensateci due volte. Via!
Licenziò la fidanzata di prima e si sposò con Sfortuna. Per Dama di
Corte le diede la Gnà Francisca.
Lasciamo gli sposi contenti e felici e prendiamo la madre di Sfortuna.
Dopo la partenza della figlia, la ruota cominciò a girare in suo favore: e
un giorno arrivò suo fratello e i suoi nipoti alla testa di una forte armata
e le riconquistarono il Regno. La Regina e i suoi figli tornarono a
impalazzarsi al loro vecchio palazzo e riebbero tutte le comodità; ma c’era
quel pensiero della figlia minore che non ne sapevano più poco né tanto.
Ma intanto il Reuzzo, saputo che la madre di Sfortuna aveva
riguadagnato il suo Regno, mandò gli Ambasciatori a dirle che sua figlia
l’aveva sposata lui. La madre tutta contenta si mise in viaggio con
Cavalieri, e Dame di Corte. Con Cavalieri e Dame di Corte la figlia le
mosse incontro dalla sua parte. S’incontrarono al confine e s’abbracciarono
per ore e ore, con le sei sorelle intorno tutte commosse e una gran festa
nell’uno e nell’altro Regno.</p>
         </div>
		 <div xml:id="fable150">
            <head><note>150. La serpe Pippina</note></head>
            <span><placeName>Palermo</placeName></span>
         <p>C’era una volta un <persName  source="#fable150" type="dispatcher" subtype="caregiver">mercante</persName> con cinque figli: quattro femmine e un
maschio. Il maschio era il maggiore, un bel giovane, a nome <persName source="#fable150" type="protagonist" subtype="explorer">Baldellone</persName>.
Da ricco che era il mercante mutò fortuna, e andò in miseria. Ormai
tirava avanti ad elemosine, e cosa gli succede, sul più bello? che sua
moglie si mise ad aspettare un altro figlio. Vedendo tanta miseria,
Baldellone baciò la mano al padre ed alla madre e s’imbarcò per la
Francia. Era un giovane istruito, e appena arrivato a Parigi di Francia
s’impalazzò a palazzo reale e lì fece carriera finché diventò Capitan
generale.
Intanto, a casa, la moglie del mercante disse al marito: – Il bambino
sta per nascere e non abbiamo il corredo. Vendiamo la tavola da pranzo
che è l’unica cosa che ci resta, e facciamoci il corredo.
Passano i robivecchi per la strada, loro li chiamano e gli vendono la
tavola. Così il mercante poté comprare il necessario, nacque il bambino,
ed era una femmina, di bellezza senza pari, tanto bella che padre e
madre, appena la videro, si misero a piangere: – Figlia, in quale miseria
sei nata!
La bambina cresce, cresce, e verso i quindici sedici mesi cominciava ad
andare da sola, e giocava nella paglia dove dormivano suo padre e sua
madre. Giocando nella paglia, un giorno si mette a dire: – Mamma,
mamma, belli, belli! – aveva le mani piene di monete d’oro.
Alla madre sembrava di sognare. Gliele prese di mano, se le infilò in
petto, si fece prestare un guardinfante e corse in Vucciria. Compra
questo, compra quello, di far la spesa se ne tolse la voglia, e a
mezzogiorno finalmente poterono mangiare a quattro palmenti.
– Ma, dimmi un po’, <persName source="#fable150" type="protagonist" subtype="innocent">Pippina</persName>, dove li hai presi questi bei cosini lustri?
– chiese il padre alla bambina. E lei: – Qua, papà! – e gli mostra un
pertugio sotto la paglia: c’era una giarra piena di monete. Bastava
cacciarci dentro la mano e si cavavano quattrini.
Così la famiglia poté cominciare a tirar su la testa e a ritornare allo
stato d’una volta. Quando la bambina ebbe quattro anni, suo padre disse
alla moglie: – Moglie mia, mi pare venuto il tempo di far fatare Pippina;
bella è bella, i quattrini li abbiamo; perché non dobbiamo farla fatare?
Per fatare le bambine a quel tempo s’andava a Mezzomonreale,  dove
stavano quattro <persName source="#fable150" type="helper" subtype="magician">fate sorelle</persName>. Portarono Pippina in carrozza e la
presentarono alle quattro sorelle. Le fate spiegarono tutto quel che si
doveva preparare, e combinarono per domenica, che sarebbero passate
loro a casa del mercante, e avrebbero fatto tutto lì.
La domenica, puntuali, le quattro sorelle scesero a Palermo, trovarono
tutto preparato: si lavarono le mani, impastarono un po’ di farina di
Maiorca, fecero quattro bei pasticci e li mandarono a infornare.
La moglie del fornaio, dopo un poco, sente venir dal forno un
profumo che era una delizia. Non seppe resistere alla gola, tirò fuori uno
di quei pasticci e lo mangiò. Poi ne impastò uno così come veniva, con
farina ordinaria, e acqua presa dal fosso dove lavava la scopa del forno.
Gli diede una forma alla bell’e meglio e lo confuse in mezzo agli altri tre.
Quando i pasticci furono a casa del mercante, la prima fata ne taglia
uno: – Io fato te, bella giovane, che tutte le volte che ti spazzoli i capelli,
ti cadano perle e pietre preziose.
– E io, – dice la seconda tagliando un altro pasticcio, – ti fato da farti
diventare più bella ancora di quel che sei.
S’alza la terza. – E io ti fato che tutti i frutti fuori stagione che vorrai
ti possano comparire subito davanti.
S’alza la quarta e aveva appena detto: – Io ti fato… – quando,
infilando il coltello nel pasticcio, che era quello impastato con la cenere
della scopa del forno, la cenere schizzò fuori e le andò in un occhio: –
Ahi! Che male! – esclamò la fata. – Ecco che fatagione ti faccio: che
quando vedi il sole tu possa diventare una serpe nera! – E le quattro
sorelle sparirono.</p>
<p>Il padre e la madre scoppiarono a piangere: la loro bambina non
avrebbe più potuto vedere il sole!
Lasciamo loro, e pigliamo Baldellone che in Francia menava vanto
delle gran ricchezze di casa sua, con tutto che sapeva che a casa sua
non c’era più un soldo bucato. Ma a furia di raccontare mari e monti
s’era fatto rispettare da tutti, perché si sa che, come dice il proverbio:
Chi va fuori dal suo paese
Si finge conte, duca e marchese.
Al <persName source="#fable150" type="lover" subtype="sovereign">Re di Francia</persName> venne la curiosità di controllare se tutte queste
ricchezze di Baldellone c’erano davvero: e mandò a Palermo un cavaliere,
spiegandogli bene tutto quel che doveva guardare e riferire. Il cavaliere
andò a Palermo, cercò del padre di Baldellone e gli indicarono un
magnifico palazzo, con tanto di guardaportone. Entrò: c’erano stanze
d’oro zecchino, camerieri e servi che non finivano più. Il mercante
ricevette il cavaliere con grandi cerimonie, lo invitò a tavola e, dopo che
il sole fu tramontato, fece venire Pippina. A vederla, il cavaliere restò
incantato: mai aveva visto una ragazza così bella. Ritornò in Francia e
lo raccontò al Re.
Il Re chiamò Baldellone: – Baldellone, va’ a Palermo, corri a casa tua e
portami tua sorella Pippina, che la voglio per sposa.
Baldellone, che non sapeva nemmeno d’avere una sorella, capì poco
di tutto quel discorso, ma obbedì al Re e partì. Ora bisogna sapere che
a Parigi di Francia Baldellone aveva fatto relazione con una ragazza. E
questa ragazza volle che lui la portasse con sé a Palermo.
Arrivato a Palermo, Baldellone trovò la famiglia tornata in gran
fortuna, si fece riconoscere, conobbe la sorella e le annunciò che il Re di
Francia la voleva in sposa. Erano tutti contenti, ma la ragazza che era
venuta con Baldellone dalla Francia, quando vide Pippina, fu presa da
una grande invidia, e si mise in testa di farla cadere in disgrazia e di
diventare lei regina.
Dopo pochi giorni, Baldellone doveva imbarcarsi con Pippina. – Bacio
la mano, papà. – Addio figliuzzo mio. – Addio Pippina. – Addio mamma,
addio sorelline, – e partirono. Per andare a Parigi di Francia si viaggia
prima per mare e poi per terra. Baldellone chiuse Pippina buona buona
nella nave, e non le fece mai vedere un raggio di sole. E l’amica di
Baldellone le faceva compagnia. Quando la nave giunse in porto, egli
fece sbarcare la sorella in una lettiga tutta chiusa insieme con l’amica. E
questa invidiosa si consumava dalla rabbia, pensando che s’avvicinavano
a Parigi e che una volta là Pippina sarebbe diventata regina e lei sarebbe
rimasta <persName source="#fable150" type="villain" subtype="citizen">moglie</persName> di generale.
Cominciò a dire: – Pippina, qui si soffoca: apriamo!
– Per carità, sorella mia, che mi rovini!
Lasciò passare un po’ di tempo, e poi: – Pippina, io soffoco!
– Ma no, abbi pazienza…
E ancora: – Pippina, io muoio.
– Quand’anche tu morissi, lo sai che non posso aprire!
– Ah, è così? – e l’amica prese un temperino e squarciò il cuoio della
lettiga: passò un raggio di sole a capofitto, batté sulla Pippina e lei si
fece serpe, una serpe nera che sgusciò via nella polvere della strada e
sparì nella siepe del giardino del Re, che era vicino.
Baldellone al veder arrivare la lettiga vuota lanciò un grido: – Povera
sorella mia! E povero me! Come faccio ora, col Re che vuole mia sorella?
– Che paura hai? – disse l’amica. – Digli che tua sorella sono io, e sei
a posto –. E Baldellone finì per far così.
Il Re, quando la vide, torse un po’ il naso. – Sarebbe questa la
bellezza senza eguali? Ma, basta: parola di Re è parola di Re. Devo
sposarla.
E la sposò, e stavano insieme. Ma Baldellone non aveva pace: quella
traditrice gli aveva fatto perdere la sorella, e poi l’aveva lasciato per il Re!
Che Baldellone non le avrebbe mai perdonato, la nuova Regina lo sapeva,
e cominciò a macchinare per levare di mezzo pure lui.
Disse al Re: – Maestà, sono malata e voglio fichifiori.
Per i fichifiori non era stagione e il Re disse: – E dove te li trovo?
– Ma sì, – fa lei, – ditelo a Baldellone e Baldellone ve li trova.
– Baldellone!
– Maestà.
– Va’ a cogliere quattro fichifiori per la Regina.
– Fichifiori a quest’epoca, Maestà?
– Io non so d’epoca e non epoca. Ho detto fichifiori e fichifiori devono
essere. Se no ne va la tua testa.
Afflitto e sconsolato, Baldellone scese nel giardino, e scoppiò in
lagrime. Ed ecco dall’erba dell’aiuola uscì una serpe nera e gli disse: –
Che hai?
– Sorella mia! – disse Baldellone. – Sono anch’io in grande sfortuna! –
e le disse dell’ordine del Re.
– Se non è che questo, – rispose la serpe, – io ho una fatagione che
posso far comparire la frutta fuori tempo. Vuoi dei fichifiori? Te’! – e
comparve un bel cestino di fichifiori maturi.
Baldellone sale subito dal Re e glieli porta. La Regina li mangiò tutti,
che le vadano in veleno! Dopo tre giorni, aveva appetito d’albicocche. La
serpe Pippina fece venire le albicocche.
Poi le venne appetito di ciliege; e Pippina: ciliege. Poi fu la volta delle
pere. Ma avevamo scordato di dire che la fatagione valeva per i fichi,
valeva per le albicocche, valeva per le ciliege, ma per le pere non valeva.
Baldellone fu condannato a morte. Chiese una grazia: che la fossa
gliela scavassero nel giardino reale. – Ti sia concesso, – disse il Re. E
Baldellone fu impiccato e seppellito. La Regina finalmente respirò.
Una notte, la moglie del giardiniere si svegliò e sentì una voce nel
giardino che diceva:
Ahimè, fratello mio, ahi Baldellone,
Sepolto sei tra le nere verdure
Mentre l’autrice delle tue sventure
Fa da Regina accanto al tuo padrone.
La donna svegliò il marito. S’affacciarono in silenzio e videro un’ombra
nera che serpeggiava via dalla tomba del generale impiccato.</p>
<p>Al mattino, il giardiniere andando come al solito a fare un mazzo di
fiori per il Re, trovò le aiuole cosparse di perle e pietre preziose, e le
portò al Re, che fece grandi meraviglie.
La notte dopo, il giardiniere s’appostò con lo schioppo. E a
mezzanotte, vide un’ombra comparire vicino alla tomba e dire:
Ahimè, fratello mio, ahi Baldellone,
Sepolto sei tra le nere verdure
Mentre l’autrice delle tue sventure
Fa da Regina accanto al tuo padrone.
Il giardiniere prese la mira e stava per sparare quando l’ombra disse: –
Abbassa lo schioppo! Sono carne battezzata e cresimata come te. Accostati
e guardami –. E in così dire sollevò il velo e apparve un viso d’una
bellezza senza eguali. Poi prese a sciogliersi le trecce e dai suoi capelli
cadevano perle e pietre preziose. – Raccontalo al Re, – disse la fanciulla,
– e digli che domani notte l’aspetto qui –. Il cielo schiariva e la fanciulla
si trasformò in serpe e sgusciò via.
L’indomani notte, alla solita ora, l’ombra era appena apparsa e aveva
detto:
Ahimè, fratello mio, ahi Baldellone,
quando il Re le si fece accanto. La fanciulla sollevò il velo e mentre il Re
la guardava allocchito gli raccontò la sua storia.
– Dimmi, cosa posso fare per liberarti? – le chiese il Re.
– Ecco quel che puoi fare: puoi partire domani con un cavallo che
corra come il vento, andare fino al fiume Giordano, calarti fino alla sua
riva, trovare le quattro fate che sono là che si lavano, una con un nastro
verde alla treccia, una con un nastro rosso, una con un nastro celeste e
una con un nastro bianco. Tu prendi i loro vestiti che sono sulla riva,
loro li rivorranno, ma tu non darli, sai! Allora la prima ti getterà il
nastro verde, poi la seconda il nastro rosso, la terza il nastro celeste, ma
solo quando la quarta ti avrà gettato il nastro bianco e poi la sua treccia,
tu lasciagli i vestiti, perché la mia cattiva fatagione sarà tolta.
Il Re non volle saper altro. L’indomani all’alba partì e andò fuori
Regno. Cammina cammina, dopo trenta giorni e trenta notti giunse al
fiume Giordano, trovò le fate e fece tutto quello che la vera sorella di
Baldellone gli aveva detto. Appena ebbe in mano il nastro bianco e la
treccia disse: – Ora vi lascio e me ne vado, ma non dubitate che saprò
sdebitarmi di voi.
Tornato al Regno, corse subito al giardino, chiamò la serpe e la toccò
con la treccia. E Pippina ridiventò subito la più bella fanciulla che mai si
fosse vista. S’attaccò la treccia in testa e da allora in poi non ebbe più da
temer nulla.
Il Re chiamò il giardiniere e gli disse: – Ora senti cosa devi fare.
Prendi un gran vascello, imbarca la sorella di Baldellone e parti di notte.
Passati un po’ di giorni, torna al porto, battendo bandiera forestiera. Poi
lascia fare a me.
Il giardiniere eseguì tutto a puntino, e dopo tre giorni voltò il timone
e issò bandiera inglese. Dal palazzo reale si vedeva il mare; il Re
s’affaccia e dice alla Regina: – E che vascello è questo? Guarda! È d’uno
dei miei parenti. Andiamogli incontro.
La Regina, che era sempre pronta a mettersi in mostra, si vestì in un
batter d’occhio. Salita a bordo, si trovò di fronte a Pippina. «Se non
sapessi che la sorella di Baldellone è diventata una serpe nera, – pensò, –
direi che è questa…»
Dopo molte cerimonie scesero a terra con la nuova arrivata, lodandone
molto la bellezza. – Dimmi, – disse il Re alla Regina, – chi farebbe male
a una creatura come questa, che castigo meriterebbe?
– Oh, – rispose la Regina, – e chi vuoi sia così scellerato da far del
male a questa gioia?
– Ma se ci fosse, cosa meriterebbe?
– Meriterebbe d’esser buttato giù da questa finestra e poi bruciato!
– E così sarà! – disse subito il Re. – Questa donna è la sorella di
Baldellone che io dovevo prendere in moglie e che tu invidiosa avevi
fatto diventare serpe nera per prenderne il posto. L’inganno che facesti a
me e le pene che hai fatto patire a questa poveretta, ora li pagherai tutti
insieme: la pena te la sei data tu stessa. Olà! Soldati del Palazzo!
Afferrate questa scellerata, gettatela dalla finestra e poi subito bruciatela!
Detto fatto, la bugiarda fu sdirupata giù dalla finestra e bruciata ai
piedi del Palazzo. Il Re domandò perdono alla sorella di Baldellone
d’aver fatto impiccare il suo fratello innocente. Ella rispose: – Non
pensiamo al passato, andiamo piuttosto in giardino a vedere che cosa si
può fare.
Andarono alla tomba e sollevarono la lapide. Il corpo di Baldellone era
quasi intatto. Pippina con un pennellino gli bagnò il collo d’un
unguento, e Baldellone cominciò a sospirare, poi a muoversi, poi a
fregarsi gli occhi come risvegliandosi e alla fine s’alzò. La scena non si
può descrivere. S’abbracciarono, si baciarono, il Re ordinò grandi feste,
mandò a chiamare il mercante e sua moglie e sposò Pippina in pompa
magna.</p>
         </div>
		 
	     <div xml:id="fable151">
		 <span><placeName>Palermo</placeName></span>
            <head><note>151. Caterina la Sapiente</note></head>
			<p>Qua si racconta, Signori, che c’era una volta a Palermo un gran
<persName source="#fable151" type="helper" subtype="caregiver">negoziante</persName>. E questo gran negoziante aveva una figlia, che, quando fu
svezzata, le venne una sapienza tale che su ogni cosa che succedeva in
casa aveva da dire la sua. Il padre, vedendo il talento della figlia, la
chiamava «<persName source="#fable151" type="protagonist" subtype="trickster">Caterina la Sapiente</persName>». A studiare ogni sorta di lingue, a
leggere ogni sorta di libri, non c’era chi le stesse pari.
A sedici anni le morì la madre; la ragazza ne provò tanto dolore che
si chiuse nella sua stanza e non volle più uscire. Mangiava là dentro,
dormiva là dentro; per lei non esistevano più né passeggio, né teatro,
né divertimento.
Il padre, che non vedeva che per gli occhi di quell’unica figlia, pensò
fosse il caso di tenere un Consiglio. Chiamò tutta la <persName source="#fable151" type="helper" subtype="citizen">Signoria</persName> (perché
sebbene fosse negoziante, aveva amicizia con le meglio persone) e disse: –
Signori, voi sapete che ho una figlia che è la pupilla dei miei occhi. Ma
da che è morta sua madre, sta chiusa in casa come un gatto, e non
vuole metter fuori neanche la punta del naso.
Il Consiglio rispose: – Vostra figlia è per l’universo mondo nominata
per la sua gran sapienza. Apritele un gran collegio, ché facendo studiare
gli altri, forse potrà togliersi questo pensiero dalla testa.
– L’idea mi piace, – disse il padre. Chiamò la figlia. – Senti, figlia mia,
visto che non vuoi nessuna distrazione, ho pensato di aprirti un collegio,
e tu ne sarai padrona. Ti piace?
Caterina fu subito d’accordo. Si mise a dirigere lei stessa i maestri e
allestirono il collegio. Misero fuori un cartello: Chi vuole andare a
studiare da Caterina la Sapiente, c’è scuola franca.
Ci vennero subito tanti ragazzi, maschi e femmine, e lei li faceva
sedere nei banchi uno vicino all’altro senza usar riguardo per nessuno.
Dice: – Ma quello è un carbonaio! – E non fa niente: il carbonaio si deve
sedere a fianco della figlia del Principe. Chi primo viene, primo macina il
grano. E cominciò la scuola. Caterina la Sapiente aveva una sferza coi
chiodi in punta. Insegnava a tutti uguale, ma a chi non le portava la
lezione, giù frustate. La nomea di questa scuola arrivò fino a Palazzo, e
anche il Reuzzo ci volle andare. Si veste in gran tenuta, entra, trova un
posto e Caterina lo fa sedere. Quando toccò a lui, Caterina gli chiese un
problema. Il Reuzzo non sapeva rispondere. Pum! Gli menò un
manrovescio che gli brucia ancora la guancia.
Il <persName source="#fable151" type="villain" subtype="sovereign">Reuzzo</persName> s’alza su rosso di rabbia, corre via, sale a Palazzo e va da
suo padre. – Grazia, Maestà! Mi voglio sposare! Voglio in moglie Caterina
la Sapiente.
Il Re manda a chiamare il padre di Caterina. Il padre va. – Ai vostri
comandi, Maestà!
– Alzati! Mio figlio s’è incapricciato di tua figlia. Cosa dobbiamo fare?
Sposiamoli.
– Come volete, Maestà. Ma io sono mercante e vostro figlio è sangue
reale.
– Non fa niente: è mio figlio che la vuole…
Il mercante tornò a casa. – Caterina, c’è il Reuzzo che ti vuole in
moglie. Tu che dici?
– Io lo piglio.
La lana per i materassi non gli mancava, i canterani nemmeno: di lì
a otto giorni tutto l’occorrente era preparato. Il Reuzzo le mise insieme
un seguito di dodici donzelle. Aprirono Cappella reale e si sposarono.
Dopo lo sposalizio, la Regina disse alle donzelle d’andare a spogliare la
Reginella e metterla a dormire. Ma il Reuzzo disse: – Non c’è bisogno di
gente che spogli né che vesta, né di guardie dietro la porta –. Rimasto
così solo con la sposa, le disse: – Caterina, ti ricordi di quel manrovescio
che m’hai dato? Ti sei pentita?
– Pentita? Se volete, ve ne do un altro!
– Come? Non sei pentita?
– Manco per sogno.
– E non ti vuoi pentire?
– E chi ci pensa?
– Ah, così? Ora ti faccio vedere io –. E comincia a preparare una
corda per calarla nel trabocchetto. Quando la corda fu pronta: – Caterina,
o ti penti, o ti calo nel trabocchetto!
– Ci starò più fresca! – gli fa Caterina.
E il Reuzzo la prende e la cala nel trabocchetto, senz’altra compagnia
che un tavolino, una sedia, una brocca d’acqua e una fetta di pane
sopra.
L’indomani, il padre e la madre, come s’usa, vennero a dare la «ben
levata» alla sposa.
– Non si può entrare, – disse il Reuzzo, – Caterina non si sente bene.
Poi andò ad aprire il trabocchetto. – Come hai passato la notte?
– Bella fresca, – rispose Caterina.
– Ci pensi al manrovescio che m’hai dato?
– Penso a quello che vi devo dare.
Passarono due giorni, e la fame cominciava a tirarla pei capelli. Non
sapendo cosa fare, si tolse una stecca dal busto e si mise a fare un buco
nel muro. Scava, scava, dopo ventiquattr’ore cominciò a vedere un filo di
luce, e si sentì rivivere. Allargò il pertugio e ci mise l’occhio. Vide
passare lo scrivano di suo padre. – Don Tommaso! Don Tommaso! – Don
Tommaso non capiva cosa potesse essere questa voce che veniva dal
muro. – Sono io: Caterina la Sapiente. Dite a mio padre che gli voglio
parlare ora ora.
Don Tommaso tornò col padre di Caterina e le mostrò quel punto del
muro. – Padre mio, è questa la mia sorte, sono in fondo a un
trabocchetto. Dovete far scavare un passaggio dal sotterraneo del nostro
palazzo fin qua, con un architrave e un lampione ogni venti passi, e poi
lasciate fare a me.</p>
<p>Il negoziante disse di sì e intanto cominciò a farle avere attraverso
quel pertugio galline, galletti, pietanze sostanziose.
Tre volte al giorno il Reuzzo s’affacciava al trabocchetto: – Caterina, ti
sei pentita dello schiaffo che m’hai dato?
– Pentirmi di cosa? Pensate piuttosto allo schiaffo che vi darò.
Intanto i mastri lavoravano a scavare il passaggio sotterraneo, con un
architrave e un fanale ogni venti passi. Appena fu pronto, Caterina, ogni
volta che il Reuzzo dopo essersi affacciato richiudeva il trabocchetto, se
ne passava a casa di suo padre.
Dopo un po’ di giorni, il Reuzzo cominciò ad averne basta di quella
storia. Aperse il trabocchetto. – Caterina, io vado a Napoli. Non hai
niente da dirmi?
– Tanto piacere, divertitevi, quando arrivate scrivetemi.
– Allora vado?
– Come? Ancora lì siete?
E il Reuzzo partì.
Appena egli ebbe richiuso il trabocchetto, Caterina corse da suo padre.
– Papà, questa è la volta che mi dovete aiutare. Mi serve un brigantino
pronto per partire, una governante, cameriere, abiti di gala, tutto da
mandare a Napoli. Là affittino un palazzo in faccia al palazzo reale e
aspettino a me.
Il negoziante fece partire il brigantino. Il Reuzzo intanto fece preparare
una fregata da guerra e partì anche lui. Quand’ella, dal balcone di suo
padre, vide il Reuzzo che partiva, s’imbarcò su un altro brigantino e fu a
Napoli prima di lui: i bastimenti piccoli, si sa, camminano più dei grossi.
A Napoli, Caterina s’affacciava al balcone del suo palazzo, sfoggiando
ogni giorno un vestito più bello. Il Reuzzo la vide ed esclamò: – Come
assomiglia a Caterina la Sapiente! – e se ne innamorò. Mandò un
ambasciatore. – Signora, il Reuzzo vi vorrebbe far visita, se solo non vi
scomoda.
– Padrone! – lei rispose.
Venne il Reuzzo in gran tenuta, fecero molte cerimonie, poi si
sedettero a conversazione. Disse il Reuzzo: – E voi, Signora, siete ancora
da sposare?
– Ancora da sposare. E voi?
– Anch’io. Ve l’ho a dire? Voi, Signora, somigliate a una ragazza che
mi piaceva a Palermo. Vi vorrei per moglie.
– Ne ho gran piacere, Reuzzo –. E di lì a otto giorni si sposarono.
Dopo nove mesi Caterina fece un bambino maschio che era una
bellezza. – Reginella, – chiese il Reuzzo, – che nome gli mettiamo?
– Napoli, – disse Caterina. E gli misero nome Napoli.
Passarono due anni. Il Reuzzo voleva partire. Alla Reginella la cosa
non garbava, ma lui volle partire a tutti i costi. Le fece una carta che
diceva che il bambino era suo primogenito e a suo tempo doveva essere
Re. E partì per Genova.
Appena il Reuzzo fu partito, Caterina scrisse a suo padre che
mandasse subito a Genova un brigantino carico di mobili, una
governante, cameriere, e tutto il resto, che affittassero un palazzo in
faccia al palazzo reale di Genova e aspettassero lei. Il negoziante caricò
un brigantino e lo mandò a Genova.
Anche Caterina prese un brigantino e andò a Genova prima del
Reuzzo. S’installò nel palazzo di Genova e quando il Reuzzo vide questa
bella giovane pettinata alla reale, con gioielli e ricchezze, esclamò: – Come
assomiglia a Caterina la Sapiente e anche a mia moglie di Napoli! – e le
mandò un ambasciatore. Lei si dichiarò contenta di riceverlo.
Si misero a far conversazione. – Ma voi siete da sposare? – chiese il
Reuzzo.
– Vedova, – rispose Caterina. – E voi?
– Anch’io vedovo. Con un figlio. Ma sapete che voi assomigliate come
una stampa a una Signora che conoscevo a Palermo e a una Signora che
conoscevo a Napoli?
– Non sapete? Al mondo siamo in sette ad assomigliarci! 29
E così, per farla breve, dopo otto giorni erano marito e moglie.
Dopo nove mesi, Caterina fece un altro maschietto, più bello del
primo. Il Reuzzo era felice. – Reginella, che nome gli mettiamo?
– Genova! – E Genova lo chiamarono.
Passarono due anni e al Reuzzo tornò il ghiribizzo di partire.
– Partite, e mi lasciate così con un figlio tra le braccia? – gli disse la
Reginella.
– Vi faccio una carta, – la rassicurò il Reuzzo, – che questo è figlio
mio ed è il Principino –. Mentre lui faceva i preparativi della partenza
per Venezia, Caterina scrisse a Palermo al padre per un altro brigantino,
con cameriere, governante, mobili, abiti nuovi e tutto. Il brigantino andò
a Venezia. Partì il Reuzzo, sulla fregata; la Reginella partì sul
brigantino e arrivò prima di lui.
– Santo cielo! – esclamò il Reuzzo appena vide la bella Signora
affacciata al finestrone. – Anche questa assomiglia tutta alla mia moglie
di Genova che assomigliava tutta alla mia moglie di Napoli che
assomigliava tutta a Caterina la Sapiente! Ma come può essere? Caterina
è a Palermo chiusa nel trabocchetto; quella di Napoli è a Napoli, quella
di Genova è a Genova, e questa è a Venezia… – Le mandò l’ambasciatore
e poi andò a trovarla.
– Ma sapete, Signora, che assomigliate a tante signore che conosco:
una a Palermo, una a Napoli, una a Genova…
– Eh! In sette dobbiamo assomigliarci a questo mondo…
E così continuarono la solita conversazione: – Siete da sposare?… – No,
sono vedova. E voi?… – Vedovo anch’io… Con due figli… – E dopo otto
giorni si sposarono.
Stavolta Caterina ebbe una femminuccia, bella come il sole e la luna. –
Che nome le mettiamo? – chiese il Reuzzo.
– Venezia –. E Venezia fu battezzata.
Passarono ancora due anni. – Sapete, Reginella, io devo tornare a
Palermo. Ma prima di partire vi lascerò una carta così e così: che
questa è figlia mia ed è Principessa reale.
Partì, ma Caterina arrivò a Palermo prima di lui. Andò a casa di suo
padre, passò per il sotterraneo e tornò nel trabocchetto. Il Reuzzo, appena
arrivato, corse ad aprire il trabocchetto. – Caterina, come stai?
– Io? Bene!
– Ti sei pentita di quello schiaffo che m’hai dato?
– E voi ci avete pensato a quello schiaffo che vi devo dare?
– Pentiti, Caterina, sai! Se no io mi risposo!
– E risposatevi! Chi vi trattiene?
– Se invece ti penti, tornerai a essere mia moglie.
– No.
Il Reuzzo allora dichiarò che sua moglie era morta e che voleva
risposarsi. Scrisse ai Re che gli mandassero i ritratti delle loro figlie. I
ritratti arrivarono; il migliore era quello della figlia del Re d’Inghilterra. Il
Reuzzo le mandò a dire che venissero madre e figlia, per concludere il
matrimonio.
Arrivò a Palermo tutta la famiglia reale d’Inghilterra e l’indomani c’era
il matrimonio. Caterina, intanto, cosa fa? Fa preparare tre begli abiti alla
reale ai suoi tre bambini Napoli, Genova e Venezia. Lei si veste da regina
qual era, si prese per mano Napoli vestito da reuzzo e Genova e Venezia
vestiti da principe e principessa e in carrozza di gala andò a Palazzo.
Veniva il corteo nuziale col Reuzzo e la figlia del Re d’Inghilterra, e
Caterina disse ai suoi bambini: – Napoli, Genova, Venezia, andate a
baciare la mano a vostro padre! – E i bambini corsero a baciare la mano
del Reuzzo.
Al Reuzzo, quando li vide, non restava che dichiararsi vinto. – Questo
sì è lo schiaffo che mi dovevi dare! – esclamò, e abbracciò i figli. La
Principessa d’Inghilterra ci restò di sale: prese la porta e se ne andò.
Caterina spiegò al marito tutto il mistero delle signore somiglianti, e il
Reuzzo non finiva di chiederle perdono.
Così restarono felici e contenti
E noi siam qua che ci arrotiamo i denti.</p>
		</div>
		 
		 <div xml:id="fable152">
		 <span><placeName>Palermo</placeName></span>
            <head><note>152. Il mercante ismaelita</note></head>
			<p>Un <persName source="#fable152" type="dispatcher" subtype="sovereign">Re</persName> andava a caccia coi suoi servi. S’annuvolò e cominciò a piovere a
bigonce. Tra i servi vi fu un fuggi fuggi, e il Re, smarritosi, si riparò in
un casolare solitario.
Nel casolare stava un <persName source="#fable152" type="helper" subtype="sage">vecchio</persName>. – Mi date asilo? – gli chiese il Re.
– Venite ed asciugatevi al fuoco, Maestà, – disse il vecchio.
Il Re, stesi i panni, si gettò a dormire su un giaciglio. Si svegliò a
notte, sentendo il vecchio parlare ad alta voce. Non vedendolo in casa, si
fece sulla soglia. Era tornato sereno e si vedevano le stelle. Il vecchio era
lì seduto sul gradino. – Con chi parlate, buon vecchio? – chiese il Re.
– Parlo coi pianeti, Maestà, – rispose il vecchio.
– E che gli dite, ai pianeti?
– Li ringrazio della fortuna che m’han dato.
– Quale fortuna, vecchio?
– M’hanno fatto la grazia di far figliare mia moglie stanotte, ed è
nato un maschio; e a voi la grazia di far figliare vostra moglie, pure
stanotte, ed è nata una femmina; e mio figlio quando verrà l’ora sarà il
marito di vostra figlia.
– Oh, vecchio screanzato! Come hai il coraggio di parlare così
davanti a me! Te la farò pagare! – e, rivestitosi, alle prime luci prese la
via per tornare a Palazzo.
Per via, incontrò cavalieri e maggiordomi che venivano a cercarlo. –
Felici nuove, Maestà! Alla Regina stanotte è nata una bella figlia
femmina!
Il Re cavalcò alla Reggia, e appena smontato di sella, con la Corte
intorno che gli faceva festa e le balie che gli portavano a vedere la
bambina, diede subito un ordine: che cercassero tutti i bambini maschi
nati quella notte nella città e gli togliessero la vita. I soldati si sparsero
per la città e in un’ora la frugarono tutta: quella notte era nato un solo
maschio; lo strapparono alla madre, ordine del Re, e lo portarono nel
bosco.
Erano due soldati, e quando alzarono la spada sul bambino, provarono
pietà. – Ma davvero dobbiamo scannare questo innocente? Ecco là un
cane: ammazziamolo e col suo sangue imbrattiamo le fasce del bambino, e
portiamole al Re. Il bambino lasciamolo qui, che Dio lo aiuti –. Così
fecero; e il bambino restò a piangere nel bosco.
Passò di là un <persName source="#fable152" type="helper" subtype="citizen">mercante ismaelita</persName>, a nome Giumento, in viaggio per i
suoi negozi. Sentì il pianto del bimbo, lo cercò tra i cespugli, cercò di
acquetarlo e finalmente se lo prese con sé. – Moglie mia, – disse quando
fu di ritorno a casa, – la mercanzia che porto stavolta non l’ho comprata.
È un bambino che era in mezzo al bosco. Noi, figli non ne abbiamo: è il
Signore che ce l’ha mandato.
Lo allevarono ed educarono fino a che non compì vent’anni, e
sempre lui credeva d’essere il vero <persName source="#fable152" type="protagonist" subtype="innocent">figlio del mercante</persName>. A vent’anni, il
mercante disse: – Figlio mio, io mi faccio vecchio, tu ti fai uomo: prendi i
miei conti, i miei registri, i miei forzieri. Seguirai tu i miei negozi.
Il giovane preparò casse e valige, e partì coi suoi servi per il mondo,
con la benedizione del mercante e di sua moglie. Venne in Spagna. La
fama d’un mercante così ricco giunse al palazzo reale, e il Re lo fece
chiamare per vedere le sue pietre preziose. Re di Spagna era quel Re che
aveva dato ordine d’ammazzarlo da bambino. Chiamò la Reginella, che
era già divenuta una bella ragazza di vent’anni, e le disse: – Vieni a
vedere se c’è qualche gioia che ti piace.</p>
<p>La <persName source="#fable152" type="prize" subtype="lover">Reginella</persName>, come vide il giovane mercante, se ne innamorò.
– Che hai figlia mia?
– Nulla, papà.
– Vuoi qualcosa? Parla.
– No, papà, non voglio né gioielli né pietre preziose: io voglio questo
bel giovane per sposo.
Il Re guardò il mercante: – E voi, ditemi, chi siete?
– Sono il figlio di Giumento, – disse il giovane, – mercante ismaelita,
e giro il mondo per impratichirmi nei negozi, per succedere al mio
vecchio padre.
Il Re, considerate le ricchezze del mercante, decise di concedere al
giovane la mano della figlia, ed egli partì per invitare alle nozze suo
padre e sua madre. Giunto in loro presenza, raccontò loro l’incontro col
Re e la promessa di matrimonio. La madre allora, tutt’a un tratto, si fece
pallida e cominciò a inveire contro di lui: – Oh, ingrato, così tu vuoi
lasciarmi, ti sei innamorato di questa Reginella e non vedi l’ora
d’andartene! Vattene allora! Che io non ti veda più in questa casa!
– Ma, madre mia, che torto v’ho fatto?
– Che madre e madre! Non sono stata mai tua madre, io!
– Come? E chi allora è mia madre, se non voi?
– E chissà mai chi è. Tu sei stato trovato in mezzo a un bosco! – e
raccontò tutta la storia al povero giovane che per poco non perdette
conoscenza.
Il mercante Giumento, di fronte a quella collera della moglie, non
sapeva opporsi. E tutto afflitto, fornì il giovane di danari e mercanzie e
lo lasciò partire.
Il giovane, disperato, giunse a sera in un bosco. Si buttò a piè d’un
albero, e battendo coi pugni la terra, sospirava: – Oh, madre mia, cosa
mi resta da fare, così solo e sconsolato? Anima bella di mia madre,
soccorretemi voi!
Così piangeva, quando accanto gli comparve un vecchio in malo
arnese, con la lunga barba bianca. – Che hai, figliolo? – chiese. E il
giovane gli aperse l’animo suo, raccontandogli come non poteva tornare
dalla fidanzata, avendo scoperto di non essere figlio del mercante
ismaelita.
– E che paura hai? – gli disse il vecchio. – Andiamo in Spagna. Tuo
padre sono io e t’aiuterò.
Il giovane guardò il vecchio cencioso, ed esclamò:
– Voi mio padre? Ve lo siete sognato!
– Sì, figlio mio: sono io tuo padre. Se verrai con me, farò la tua
fortuna. Se no, sarai perduto.
Il giovane lo guardò negli occhi, e si disse: «Perso per perso, è meglio
che vada con lui. Tanto, ormai, non ho più nulla da rimetterci». Prese il
vecchio in groppa al suo cavallo e giunsero in Spagna.
Si presentò dal Re. – Dov’è tuo padre? – chiese il Re.
– Questo, – disse il giovane, indicando il pezzente.
– Questo? E hai l’ardire di venire a chiedere mia figlia?
– Maestà, – intervenne il vecchio, – io sono quel vecchio che parlava
coi pianeti e vi annunciò la nascita di vostra figlia e di mio figlio che
l’avrebbe sposata. E questo, come v’avevo detto, è quel mio figlio.
Il Re fece un balzo. – Fuori di qua, vecchio screanzato! Guardie,
arrestatelo!
Le guardie si fecero avanti, e allora il vecchio si aperse sul petto le
sue vesti stracciate e apparve il Tosone d’oro dell’Imperatore.
– L’Imperatore! – gridarono a una voce il Re e le guardie.
– Perdono, Sacra Corona! – e il Re si inginocchiò ai suoi piedi. – Non
sapevo con chi parlavo. Questa è mia figlia: sia fatto il vostro volere.
Era un Imperatore che, stanco della Corte, girava il mondo sotto false
spoglie, solo, parlando con le stelle ed i pianeti.
S’abbracciarono, si baciarono e combinarono le nozze. Furono mandati
a chiamare il mercante ismaelita e sua moglie, e il giovane li accolse
abbracciandoli e disse: – Padre e madre mia, perché voi foste per me
come padre e madre! L’avermi cacciato di casa ha fatto la mia fortuna! Io
sposo la Reginella, ma voi resterete sempre con me.
E i due vecchi si misero a piangere di tenerezza. Il figlio
dell’Imperatore sposò la figlia del Re e fecero un gran festino per tutta la
città.
Loro restarono felici e contenti
E noi siam qua che ci nettiamo i denti.</p>
		</div>
		<div xml:id="fable153">
		<span><placeName>Palermo</placeName></span>
            <head><note>153. La colomba ladra</note></head>
			<p>C’era una <persName source="#fable153" type="protagonist" subtype="innocent">figlia</persName> di Re e di Regina, con una treccia così bella che non
voleva parrucchiere e se la pettinava sempre da sé. Un giorno, mentre si
pettinava, lasciò la pettinessa sul davanzale. Sul davanzale si posò una
colomba, prese nel becco la pettinessa e volò via.
– Olà! Olà! La colomba m’ha preso la pettinessa! – gridò la Reginella,
ma la <persName source="#fable153" type="helper" subtype="animal">colomba</persName> era volata già lontana.
L’indomani, la Reginella si stava di nuovo pettinando alla finestra,
quando la colomba tornò, afferrò l’intrecciatura e scappò via. Il terzo
giorno, appena finito di pettinarsi, aveva ancora la tovaglia buttata sulle
spalle, quando calò la colomba, afferrò la tovaglia e rivolò via. Questa
volta la ragazza, indispettita, prese una scaletta di seta, si calò giù e
corse dietro alla colomba. La colomba, invece di fuggire come tutte le
colombe, aspettava che ella le venisse vicino, poi prendeva il volo e
andava a posarsi un po’ più in là. La ragazza s’indispettiva sempre di
più: a furia di piccoli voli, la colomba s’era inoltrata nel bosco, e la
Reginella dietro. In mezzo al bosco c’era una casetta solitaria, la colomba
vi s’infilò. La porta era aperta e dentro la Reginella vide un bel <persName source="#fable153" type="helper" subtype="lover">giovane</persName>.
Gli chiese: – Avete visto entrare una colomba con una tovaglia in bocca?
– Sì, – rispose il giovane, – quella colomba sono io.
– Voi?
– Sì.
– E come?
– M’hanno fatato le <persName source="#fable153" type="helper" subtype="magician">Fate</persName>, e non posso uscir di qua sotto forma di
uomo, finché tu non starai per un anno un mese e un giorno sotto il
sole e sotto le stelle seduta alla finestra di questa casetta, con gli occhi
fissi sulla montagna qua di fronte, dove io volerò sotto forma di colomba.
La Reginella, senza neppur starci a pensare, si sedette alla finestra. La
colomba prese il volo e andò a posarsi sulla montagna. Passò un giorno,
un altro giorno, un terzo giorno e la Reginella era sempre là ferma con
gli occhi fissi; passarono le settimane, e la Reginella sotto il sole, la luna
e le stelle, sempre ferma come fosse di legno. E a poco a poco diventava
scura, sempre più scura, finché non fu nera come la pece. Così passò
un anno un mese e un giorno, e la colomba ridiventò uomo e scese dalla
montagna. Appena vide che la Reginella era diventata così nera esclamò:
– Ppuh! Come sei brutta! Non ti vergogni di farti vedere così imbruttita
per un uomo! Va’ via! – e le sputò.
La povera ragazza si sentì morire. Prese a camminare, e mentr’era in
una campagna e piangeva a dirotto l’incontrarono tre Fate.
– Che hai? – e lei, piangendo, raccontò.
– Non dubitare, – le dissero le Fate. – Non resterai sempre così, – e
la più grande delle Fate le passò una mano sul viso: la ragazza ridiventò
bella, ma più bella di prima, bella come il sole. La seconda delle Fate le
diede un vestito da imperatrice. E la Fata più piccola una cesta di
gioielli. – Adesso, – dissero le Fate, – noi staremo sempre con te e
fingeremo d’esser le tue serve.
Così si misero in cammino e arrivarono alla città dov’era Re quel
giovane. Le Fate, in un batter d’occhio, di fronte al palazzo del Re se ne
fecero fare uno cento volte più bello. Il Re s’affaccia, vede quella
meraviglia, e gli pareva di sognare. A una finestra, c’era affacciata questa
ragazza che pareva un’imperatrice e il Re cominciò ad adocchiarla. – Se
comincia a far la ruota, dàgli spago, – le dissero le Fate. Il Re, guarda
oggi, ammicca domani, finì per domandarle se veniva a fargli visita. La
Reginella cominciò a risponder di no una volta, due; poi finì per dire: –
Ebbene, Maestà, se mi volete in visita, dovete fare un pontile dal mio
balcone al vostro, con un tappeto di petali di rose alto due palmi.
Il Re non la lasciò neppur finire: aveva già dato l’ordine di fare il
pontile. Centinaia di donne si misero a coglier rose, a coglier rose, a
staccar petali, a staccar petali, a sacchi, a montagne, una cosa mai vista.
Quando il pontile coi petali di rose fu pronto, le Fate dissero alla
Reginella: – Vestiti da grande imperatrice, e noi ti seguiremo come tue
dame di Corte. Quando sarai a metà del pontile, fingi di sentirti punta
da una spina, e poi lascia fare a noi.
La Reginella cominciò a venir avanti sui petali di rosa vestita d’un
abito rosa da imperatrice. Il Re l’aspettava dall’altra parte tutto impaziente
ma non poteva metter piede sul pontile per ordine dell’Imperatrice.
Quando fu a metà del pontile, – Muoio! – gridò la ragazza, – m’ha
punto una spina! – e finse di svenire. Le Fate la sollevarono e la
riportarono al suo palazzo. Il Re voleva correre ad aiutarla ma c’era stato
quell’ordine e rimase lì mordendosi le mani.</p>
<p>Dal suo palazzo, vedeva là di fronte un entrare e uscire di medici, di
farmacisti; finì per entrare anche un prete col Viatico. Solo lui non ci
poteva andare. Si diceva che la spina le avesse fatto gonfiare la gamba,
che peggiorava sempre; dopo quaranta giorni si seppe che la malattia
aveva girato e l’Imperatrice si stava rimettendo. Quando seppe che era
guarita, il Re cominciò a ridomandare d’esser ricevuto. Le Fate allora
dissero alla ragazza: – Rispondigli che andrai tu a fargli visita, ma vorrai
un pontile con tre palmi di gelsomino. E quando sarai a metà del pontile,
fingerai d’esserti punta con un’altra spina.
Il Re, svelto, fece cogliere tutti i fior di gelsomino del Regno e ne fece
fare un gran tappeto. E quando tutto fu pronto, ella avanzò vestita da
imperatrice. All’altra estremità del pontile il Re la guardava col cuore in
gola per paura di qualche spina. A mezza strada: – Ahi! Muoio! Una
spina m’ha trapassato un piede! – Le dame la presero sulle loro braccia
svenuta, e se la riportarono al palazzo. Il Re si strappava i capelli.
Cominciò a mandare e rimandare da lei servitori, ma vedere non
poteva vederla, passare sul pontile neanche, e dava la testa contro il
muro dalla disperazione. Finì per mettersi a letto malato, e continuava a
mandar ambasciate per sentire come stava l’Imperatrice, e finì per
mandarle a dire che lo lasciasse venire da lei, malato com’era, perché
voleva chiederla in sposa.
– Ditegli, – rispose la Reginella, – che m’avvicinerei a lui solo se lo
vedessi steso sul cataletto.
Quando seppe questa risposta, il Re, che ormai aveva perso la testa, si
fece preparare un cataletto, ci fece mettere intorno le candele, e
fingendosi morto si fece portare sotto le finestre dell’Imperatrice. –
Affacciatevi, Maestà, – le dissero, – c’è là sotto il nostro Re morto.
La ragazza s’affacciò al balcone e disse: – Ppuh! Alla tua faccia! Per
una donna, l’hai fatto? – e gli sputò.
Il Re, a sentir quella frase, si ricordò di quel che aveva fatto a quella
buona ragazza nera come la pece, e in quel momento gli venne in mente
che poteva assomigliare alla bellissima Imperatrice di cui era innamorato,
e tutt’a un tratto capì che era la stessa persona. Figuratevi la sua
disperazione! Da morto per finta fu lì lì per diventare un morto vero.
Ma arrivarono le tre dame di Corte e gli dissero che la loro
padroncina l’aspettava. Il Re entrò e le domandò perdono. Si aperse
subito Cappella reale e si sposarono. Il Re voleva far restare con loro le
tre Fate, ma quelle domandarono bellissima licenza e se n’andarono.</p>
		</div>
		<div xml:id="fable154">
		<span><placeName>Palermo</placeName></span>
            <head><note>154. Padron di ceci e fave</note></head>
			<p>C’era una volta a Palermo un certo <persName source="#fable154" type="protagonist" subtype="explorer">Don Giovanni Misiranti</persName>, che a
mezzogiorno si sognava il pranzo e alla sera la cena, e di notte se li
sognava tutti e due. Un giorno, con la fame che gli allungava le budella,
uscì fuori porta. «O Sorte mia! – diceva fra sé, – così m’hai
abbandonato!» Camminando, vide per terra una fava. Si chinò a
raccoglierla. Si sedette su un paracarro e cominciò a ragionare guardando
la fava. «Che bella fava! Ora la pianto in un vaso, e verrà su una pianta
di fave, con tanti bei baccelli. I baccelli li farò seccare; poi pianterò le
fave in un catino e ne avrò tanti baccelli… Di qui a tre anni, prendo in
affitto un orto, pianto le fave e vedrete quante ne verranno. Al quarto
anno affitto un magazzino e divento un grande negoziante…»
Intanto aveva ripreso a camminare ed era arrivato fuori Porta
Sant’Antonino. C’era una fila di magazzini e davanti a un uscio sedeva
una donna. – Buona donna, s’affittano questi magazzini?
– Signorsì, – gli rispose la donna, – chi è che li cerca?
– Il mio padrone, – fa lui. – Con chi si deve trattare?
– Con la <persName source="#fable154" type="helper" subtype="lover">Signora</persName> che sta quassù.
Don Giovanni Misiranti si mise a pensare, e andò a trovare un suo
compare.
– Per San Giovanni, – disse al <persName source="#fable154" type="helper" subtype="citizen">compare</persName>, – non mi dovete dir di no.
Prestatemi un vostro vestito per ventiquattr’ore.
– Signorsì, compare –. E Don Giovanni Misiranti si vestì di tutto
punto fino ai guanti e all’orologio. Poi andò da un barbiere a farsi
radere, e tutto bello lustro, uscì da Porta Sant’Antonino. Nel taschino
del panciotto s’era messo la fava, e ogni tanto le dava una guardata di
sottecchi. Vide la donna sempre là seduta e le disse: – Buona donna, è a
voi che il mio servitore ha chiesto dei magazzini da affittare?
– Sissignore: è venuto per vederli? Venga con me, che l’accompagno
dalla moglie del mio padrone.
Don Giovanni Misiranti, tutto impettito, segue la donna e si presenta
alla padrona dei magazzini. La Signora, vedendo un gentiluomo con
tanto di cappello, guanti e catena d’oro, gli fece molti complimenti e
cominciarono a discorrere. Sul più bello entrò una bella signorina. Don
Giovanni Misiranti aperse tanto d’occhi. – È vostra parente? – chiese alla
Signora.
– È mia figlia.
– Da sposare?
– Sì, ancora da sposare.
– Ne ho piacere: sono da sposare anch’io.
Dopo un po’ fa: – A me pare che, concluso il contratto dei magazzini,
dobbiamo passare a quello della figlia. Che ne dice la Signora?
E la Signora rispose: – Tutto può succedere…
Venne il marito. Don Giovanni s’alzò e fece un inchino: – Io sono
padrone di terre, – disse, – e vorrei affittare i vostri tredici magazzini per
riempirli di fave, ceci e tutto il resto del raccolto. E, se non vi dispiace,
vorrei anche vostra figlia in moglie.
– Ah. E come vi chiamate?
– Io mi chiamo: «Don Giovanni Misiranti, padron di ceci e fave, o
tanti o quanti».
– Allora, Don Giovanni, datemi ventiquattr’ore di tempo e avrete una
risposta.</p>
<p>Alla sera, la madre prese da parte la figlia e le disse che la voleva
Don Giovanni Misiranti, padron di ceci e fave, o tanti o quanti. La figlia
tutta contenta disse sì.
L’indomani Don Giovanni tornò dal suo compare e si fece prestare un
altro vestito, e per prima cosa, passò la fava nel taschino del nuovo
panciotto. Andò a casa dei padroni dei magazzini, e quando ebbe la
risposta, toccò il cielo col dito.
– Allora, vorrei sbrigarmi, – disse, – perché le mie molte occupazioni
non mi permettono di perder tempo.
– Signorsì, Don Giovanni, – dissero i genitori della ragazza, – vi
andrebbe di stendere il contratto tra una settimana?
Don Giovanni continuò tutti quei giorni a farsi prestare vestiti sempre
diversi e i suoceri lo credevano molto ricco. Firmarono il contratto, e la
dote fu fissata in duemila onze di moneta d’oro in contanti, lenzuola e
biancheria. Quando si vide tanti danari davanti, Don Giovanni si sentì
un altr’uomo. Cominciò a spendere: regali per la sposa, e per sé vestiti e
tutto quel che ci voleva per far bella figura.
Dopo otto giorni dal contratto, andò a nozze con un bel vestito da
sposo, e la fava nel taschino del panciotto. Diedero feste e banchetti e
Don Giovanni faceva una vita da barone. La suocera, a vedere questo
scialo che non finiva più, cominciò a preoccuparsi: – Don Giovanni,
quando la portate mia figlia a visitare i vostri feudi? È la stagione del
raccolto.
Don Giovanni cominciò a confondersi: non sapeva più che scusa
trovare. Si scervellava e tratto di tasca il suo portafortuna: – Sorte mia, –
diceva, – qui mi devi aiutare ancora.
Fece preparare una bella lettiga per la sposa e la suocera e disse: – È
tempo di partire. Andiamo verso Messina. Io vado avanti a cavallo, e voi
mi venite dietro.
Don Giovanni partì a cavallo. Quando vide un luogo che gli
sembrava facesse al caso suo, chiamò un contadino. – Tieni dodici tarì: 32
appena vedi venire una lettiga con due signore, se ti domandano di chi
sono queste terre gli devi dire: «Di Don Giovanni Misiranti, padron di
ceci e fave, o tanti o quanti».
Passò la lettiga. – Buon uomo, di chi sono tutte queste belle terre?
– Di Don Giovanni Misiranti, padron di ceci e fave, o tanti o quanti.
La madre e la figlia sorrisero compiaciute e continuarono il viaggio.
In un altro feudo, successe lo stesso; Don Giovanni andava avanti
battendo la strada a pezzi da dodici tarì, con la fava nel taschino che
era tutta la sua fortuna.</p>
<p>Arrivato dove non c’era più niente da vedere, Don Giovanni si disse:
«Ora cerco una locanda e le aspetto». Si guarda intorno, e vede un gran
palazzo, con una Madamigella vestita di verde affacciata alla finestra.
– Pss, pss! – fece la Madamigella, e gli fece cenno di salire.
Don Giovanni prese su per gli scaloni e aveva quasi paura di sporcarli
tant’erano puliti e lucenti. Gli venne incontro la Madamigella, e
indicando con un gran gesto tutti i lampadari, i tappeti, le mura d’oro
zecchino disse: – Ti piace il palazzo?
– Figuriamoci se non mi piace! – disse Don Giovanni. – Ci starei bene
anche da morto, qua dentro…
– Sali, sali su, – e gli fece fare il giro dei quartieri: dappertutto c’erano
gioielli, pietre preziose, drappi fini, roba che Don Giovanni non se l’era
nemmeno mai sognata.
– La vedi tutta questa roba? È tutta tua. Sappitela guardare. Qua ci
sono gli incartamenti. È un regalo che ti faccio. Io sono la fava che tu
hai raccolto e conservato nel taschino. Adesso me ne vado.
Don Giovanni stava per buttarlesi ai piedi e dirle tutta la sua
gratitudine, ma la <persName source="#fable154" type="helper" subtype="magician">Madamigella</persName> vestita di verde non c’era più: era
sparita sotto i suoi occhi. Invece il bel palazzo c’era sempre ed era suo, di
lui Don Giovanni Misiranti.
Appena la suocera vide il palazzo: – Ah, figlia mia, che gran sorte ti
è toccata! Don Giovanni, figlio caro, un così bel palazzo avevate e non
ce l’avete mai detto!
– Eh! Volevo farvi una sorpresa… – E così le portò a visitare il
palazzo, ed era la prima volta che lo vedeva anche lui, e mostrò i
gioielli, e gli incartamenti dei feudi, e poi un sotterraneo pieno d’oro e
d’argento con la pala piantata in mezzo, poi le scuderie con tutte le
carrozze, e infine passarono in rivista i lacchè e tutta la servitù.
Scrissero al suocero che vendesse tutto e venisse anche lui al palazzo,
e Don Giovanni mandò una mancia anche a quella buona donna che
aveva trovato seduta davanti ai magazzini.</p>
		</div>
		
		<div xml:id="fable155">
		<span><placeName>Palermo</placeName></span>
            <head><note>155. Il Balalicchi con la rogna</note></head>
			<p>Un <persName source="#fable155" type="helper" subtype="caregiver">pescatore</persName> aveva un figlio bambino, che quando lo vedeva entrare in
barca diceva: – Padre, prendimi con te.
E il pescatore: – No, ché può venire la tempesta.
E se c’era bonaccia: – No, ché può venire il pescecane.
E se non era la stagione dei pescecani: – No, ché la barca può
affondare.
Così lo tenne buono fino a nove anni, ma a quell’età non ci fu verso.
Dovette portarlo con sé a pescare in mezzo al mare.
In mezzo al mare il pescatore gettò le reti e il bambinospan> la lenza. Il
pescatore tirò la rete e non c’era neanche un pesciolino, il bambino tirò la
lenza e c’era attaccato un pesce enorme. – Questo, padre, lo voglio
portare io di persona al Re –. Tornarono a riva, il bambino si vestì bello
pulito, mise il pesce in una cesta su un fondo d’alghe verdi e andò dal
Re.
Il <persName source="#fable155" type="dispatcher" subtype="sovereign">Re</persName> vide il pesce e schioccò la lingua. – Olà! – chiamò un cameriere.
– Olà! Date cinquanta onze a quel pescatorino! – E a lui domandò: –
Come ti chiami?
– Io mi chiamo Pidduzzu, maestà, – disse il pescatorino.
– Allora, Pidduzzu, ci vuoi stare a Palazzo reale?
– Magari! – fece il bambino.
Così, col consenso di suo padre, <persName source="#fable155" type="protagonist" subtype="explorer">Pidduzzu</persName> fu allevato a Palazzo,
vestito di seta fine e con tanti maestri e professori. Diventò istruito,
crebbe, e non lo chiamavano più Pidduzzu ma «il cavaliere Don
Pidduzzu».
A Palazzo cresceva pure la figlia del Re, che si chiamava <persName source="#fable155" type="helper" subtype="lover">Pippina</persName> e
voleva bene a Pidduzzu come agli occhi suoi. A diciassett’anni si
presentò un figlio di Re a chiederla in sposa. Il padre, che ci teneva, le
parlò per convincerla a sposarlo. Ma Pippina aveva Pidduzzu in cuore e
disse a suo padre che o avrebbe sposato Pidduzzu o non si sarebbe
sposata mai. Il Re s’inalberò, chiamò Pidduzzu: – Mia figlia ha perso la
testa per te e ciò non può essere: bisogna che tu te ne vada da Palazzo.
– Maestà, – fece Don Pidduzzu, – in questo modo mi mandate via?
– Mi dispiace, – disse il Re, – ti tenevo come un figlio. Ma non aver
paura, non toglierò la mia mano dal tuo capo –. Così Don Pidduzzu
andò per il mondo, e la Reginetta fu chiusa in un monastero, facciamo
conto come quello di Santa Caterina.
Don Pidduzzu andò ad alloggiare a una locanda. La sua finestra dava
in un pozzo di luce e su questo pozzo di luce s’apriva pure una
finestrella di quel monastero. Alla finestrella s’affacciò Pippina. Appena si
videro, a gesti, a frasi, presero a consolarsi. Pippina, nella sua cella del
monastero, trovò un libro d’incantesimi, nascosto da una monaca che era
diventata strega, e lo calò a Don Pidduzzu giù dalla finestra.
L’indomani il Re andò a trovare sua figlia e domandò alla Madre
superiora il permesso di parlarle, e siccome era Re glielo diedero. La
Reginetta disse al padre: – Sentite, papà, risolviamo questa storia. Il
Reuzzo ha un suo brigantino; voi date un brigantino a Don Pidduzzu.
Che partano tutt’e due uno da una parte, uno dall’altra. Chi tornerà coi
regali più belli, sarà mio marito.
– L’idea mi piace, – disse il Re. – Sarà fatto, – e chiamati i due
pretendenti a Palazzo spiegò il piano della figlia. Quelli furono contenti
tutti e due: il Reuzzo perché sapeva che Don Pidduzzu non aveva il
becco d’un quattrino; Don Pidduzzu perché col libro degli incantesimi
era sicuro del fatto suo.</p>
<p>Così, levarono le ancore e partirono. Al largo, Don Pidduzzu aperse il
libro, e v’era scritto: «Domani, alla prima terra che trovi, attracca; scendi
con tutta la ciurma e con un palo». L’indomani fu avvistata un’isola,
Don Pidduzzu e la ciurma sbarcarono e si portarono un palo. A terra,
aperse il libro. C’era scritto: «Proprio nel mezzo, troverai una botola, poi
un’altra, e un’altra ancora; sollevale col palo e scendi giù». Così fece:
trovò la botola nel mezzo dell’isola, la sollevò facendo leva col palo; sotto
la botola ce n’era un’altra, e sotto un’altra ancora. Sollevata l’ultima, si
vide una scala. Don Pidduzzu scese e si trovò in una galleria tutta d’oro
zecchino: mura, porte, pavimento, soffitto, tutto d’oro, e una tavola
apparecchiata per ventiquattro, con cucchiai, saliere, candelieri d’oro. Don
Pidduzzu guardò nel libro. C’era scritto: «Prenditeli». Chiamò la ciurma e
diede l’ordine di portare tutto quanto a bordo. Dodici giorni ci misero, a
caricare. C’erano ventiquattro statue d’oro così pesanti che se ne
potevano caricare solo un paio al giorno. Sul libro c’era scritto: «Lascia le
botole come le hai trovate». Così fece, e il brigantino alzò le ancore.
«Metti le vele e seguita il tuo viaggio», diceva il libro. Navigarono
così per tutto un mese, ma i marinai cominciavano a stancarsi.
– Capitano, dove ci state conducendo?
– Tiriamo avanti, ragazzi, che presto siamo a Palermo.
Apriva tutti i giorni il libro, ma non c’era scritto niente. Finalmente,
trovò: «Domani vedrai un’isola: sbarca». A terra, il libro diceva di nuovo:
«In mezzo c’è una botola; sollevala; poi altre due, poi una scala; scendi e
tutto quel che trovi è tuo». Questa volta Don Pidduzzu trovò una
spelonca con prosciutti e caciocavalli appesi e tutt’intorno tante giarre.
Don Pidduzzu lesse il libro: «Non mangiare niente, prendi la terza giarra
a sinistra, c’è un balsamo che guarisce qualsiasi malattia». E Don
Pidduzzu portò a bordo la giarra. A bordo aperse il libro: «Torna
indietro», c’era scritto. – Finalmente! – gridarono tutti.
Ma nel viaggio di ritorno, mentre navigavano e non vedevano che
cielo e mare, cielo e mare, ecco che si fanno all’orizzonte le navi dei
corsari turchi. Ci fu battaglia e tutta la ciurma fu presa e portata in
Turchia. Don Pidduzzu e il pilota furono condotti dal <persName source="#fable155" type="villain" subtype="rebel">Balalicchi</persName>. Il
Balalicchi domandò al Catrai: – Questi di dove sono?
– Siciliani, Maestà, – disse il Catrai.
– Siciliani! Dio me ne scampi! – disse il Balalicchi. – Incatenateli!
Teneteli a pane e acqua, e fateli lavorare a trasportar macigni!
Così Don Pidduzzu e il pilota cominciarono quella dura vita, e Don
Pidduzzu non faceva che pensare alla sua Reginella, che lo stava
aspettando coi regali.
Bisogna sapere che a quel Balalicchi era venuta la rogna. Ne era carico
dalla testa ai piedi e non trovava medicina per guarirla. Quando Don
Pidduzzu, dai discorsi degli altri prigionieri, venne a sapere questo fatto,
dichiarò alle guardie che lui, in cambio della libertà, avrebbe guarito il
Balalicchi.</p>
<p>Il Balalicchi lo riseppe e chiamò il siciliano. – Tutto quel che vuoi,
basta che mi guarisci dalla rogna –. Don Pidduzzu non si contentò della
parola: volle tanto di carta scritta, e il permesso di tornare sul suo
bastimento. Il bastimento era tirato a riva; da bordo non avevano portato
via niente, perché erano corsari d’onore. Don Pidduzzu prese una
bottiglia del balsamo di quella giarra, tornò dal Balalicchi, lo fece coricare
e poi con un pennello cominciò a ungergli la crapa, la faccia e il collo.
Prima di sera il Balalicchi cominciò a cambiar pelle come un serpente, e
sotto quella pelle rognosa ne aveva un’altra tutta rosea e liscia.
L’indomani Don Pidduzzu gli unse petto, pancia e schiena, e la sera la
pelle si cambiò. Il terzo giorno unse le gambe e le braccia, e il Balalicchi
era del tutto risanato. E Don Pidduzzu salpò con la sua ciurma.
Sbarcò a Palermo, e subito in carrozza a trovare Pippina, che non
stava più in sé dalla gioia. Il Re gli chiese com’era andata. – Lo sa Dio
com’è andata, Maestà, – disse Don Pidduzzu, – ora vorrei mi si
preparasse una galleria per metterci i miei regali. È vero che è roba da
niente, ma visto che ci sono…
E cominciò a far scaricare tutta la roba d’oro che aveva. Per un mese
non fecero altro che scaricare. Messa a posto la roba, disse al Re: –
Maestà, io domani sono pronto; se volete, prima andate a vedere cos’ha
portato il Reuzzo, e poi le cose mie.
L’indomani il Re andò a vedere i regali del Reuzzo: suppellettili,
oggetti da toeletta, belle cose, sì, niente da dire. Il Re gli fece tanti
complimenti. Poi, insieme andarono a vedere da Don Pidduzzu: appena
si trovò davanti a quello splendore, il Reuzzo fece: – Ah! – si voltò, si
mise a correre, scese gli scalini a quattro a quattro, s’imbarcò sulla sua
nave e nessuno lo vide più.
La folla gridò: – Viva Don Pidduzzu! – e il Re l’abbracciò. Insieme
andarono a prendere Pippina a Santa Caterina, e dopo tre giorni i
fidanzati si sposarono.
Don Pidduzzu mandò a cercare suo padre e sua madre, di cui non
sapeva più niente. Poveretti! Andavano ancora a piedi scalzi. Li fece
vestire da padre e da madre di Reuzzo quali erano, e li tenne con sé a
Palazzo.
Tutti restarono felici e contenti
E noialtri restammo senza niente.</p>
		</div>
		
		<div xml:id="fable156">
		<span><placeName>Palermo</placeName></span>
            <head><note>156. La sposa che viveva di vento</note></head>
			<p>C’era a Messina un <persName source="#fable156" type="villain" subtype="sovereign">Principe</persName> ricco quanto avaro, che faceva apparecchiare
due volte al giorno con una fetta di pane, una fetta di sopressata sottile
come un’ostia e un bicchiere d’acqua. Teneva un solo cameriere, e gli
dava due tarì al giorno, un uovo e tanto pane quanto bastava per
inzupparlo nell’uovo. Così succedeva che nessun cameriere resisteva con
lui più di una settimana; dopo pochi giorni si licenziavano tutti. Gli
capitò una volta un cameriere che era una birba matricolata, che se il
padrone le sapeva tutte, lui era capace anche di cavargli le scarpe e le
calze mentre correva.
Questo cameriere, a nome <persName source="#fable156" type="helper" subtype="caregiver">Sor Giuseppe</persName>, quando vide come si
mettevano le cose, andò da una carbonaia che aveva bottega vicino al
palazzo, donna danarosa e madre d’una bella ragazza, e le disse: –
Comare, la volete sposare vostra figlia?
– Volesse Dio che trovasse un bravo giovane, Sor Giuseppe, – rispose
la donna.
– E il Principe come vi sembra?
– Il Principe? E non lo sapete com’è pidocchioso? Quello per non
spendere un soldo, si farebbe cavare un occhio.
– Comare, se date retta a me, vi combino il matrimonio. Solo dovete
dire che vostra figlia campa di vento.
Sor Giuseppe andò dal Principe: – Signor padrone, ma vossignoria
perché non si sposa? Ormai ha già i suoi annetti e il tempo passa e non
torna più…
– Ah! Tu mi vuoi morto! – fece il Principe. – Non lo sai che per
mantenere una moglie ti corron via i quattrini come acqua? Cappelli,
vesti di seta, piume, scialli, carrozze, teatri… No, Giuseppe, niente da fare!
– Ma non lo sa vossignoria che c’è la figlia della carbonaia, quella
bella <persName source="#fable156" type="protagonist" subtype="lover">ragazza</persName>, che campa di vento? E danari ne ha già, lei di per sé, e
non ama né lusso né feste né teatri.
– Ma va’! Come fa a vivere di vento?
– Tre volte al giorno prende un ventaglio, si fa vento, e così si toglie
l’appetito. E ha una faccia paffuta che si direbbe mangi bistecche.
– Be’, fammela un po’ vedere.
Sor Giuseppe combinò tutto e dopo otto giorni si fece il matrimonio, e
la carbonaia diventò Principessa.
Ogni giorno andava a tavola, si sventolava col ventaglio e il marito la
guardava tutto compiaciuto. Poi sua madre di nascosto le mandava polli
arrosto e cotolette e la Principessa e il cameriere si facevano delle belle
scorpacciate. Passò un mese, e alla carbonaia dover spendere sempre di
tasca sua cominciò a pesare e cominciò a lamentarsi col cameriere: – Be’,
compare, per quanto ancora dovrò pagare tutto io? Ci mettesse qualcosa
anche questa pigna del tuo Principe!
Il Sor Giuseppe disse alla Principessa: – Lo sai cosa devi fare? –
(perché lui davanti agli altri le diceva: Principessa, vossignoria qua,
vossignoria là; ma faccia a faccia le dava del tu). – Di’ al Principe che ti
piacerebbe vedere le sue ricchezze, così solo per toglierti la curiosità. Se
lui dice che ha paura che ti rimanga qualche moneta appiccicata alle
scarpe, di’ che sei disposta ad andarci scalza.
La Principessa cominciò a dirlo al Principe, ma lui torceva la bocca, e
non c’era verso di convincerlo. E lei a insistere, che era pronta ad andare
anche scalza, e alla fine gli strappò il consenso. Allora il Sor Giuseppe le
disse: – Presto, ungiti di colla tutto l’orlo della sottana! – e la Principessa
così fece.
Il Principe sollevò una tavola dell’impiantito, aperse una botola e la
fece scendere. La giovane rimase a bocca aperta, c’erano i dobloni da
dodici onze 35 gettati a catasta, che nemmeno i primi Re del mondo ne
avevano la metà. E mentre guardava con grandi – Oh! – di meraviglia,
facendo finta di niente sventolava intorno la gonna e l’orlo si riempiva di
monete appiccicate. Quando si ritirò in camera sua, se le spiccicò e ne
fece un bel mucchietto, che il Sor Giuseppe portò alla carbonaia. Così
continuarono le loro scorpacciate, mentre il Principe la vedeva agitare il
ventaglio ed era sempre più felice d’avere una moglie che viveva di
vento.
Una volta che il Principe era a passeggio con la Principessa, incontrò
un suo nipote che non vedeva mai. – <persName source="#fable156" type="helper" subtype="trickster">Pippinu</persName>, – gli disse, – la conosci
questa signora? È la Principessa.
– Oh, zio, non sapevo che vi foste sposato!
– Non lo sapevi? Ora lo sai. E resti invitato da noi tra otto giorni.
Dopo avergli fatto quest’invito, il Principe ci ripensò e si pentì.
«Adesso chissà quanto dovremo spendere! Che razza d’idea ho avuto!»
Ma ormai non c’era niente da fare: bisognava pensare a preparargli un
pranzo.</p>
<p>Al Principe venne un’idea: – Sai cosa ti dico, Principessa? La carne va
cara e comprarla è una rovina. Ma invece di comprarla, posso prenderla
andando a caccia. Piglio il fucile, sto fuori cinque o sei giorni, e ti porto
tanta di quella selvaggina senza spendere un quattrino.
– Sì, sì, Principe, ma fate presto, – lei gli rispose.
Appena il Principe fu partito per la caccia, la Principessa mandò
Giuseppe a cercare un fabbroferraio. – Maestro, – disse al fabbroferraio, –
fatemi subito la chiave di questa botola, che l’avevo e ora l’ho persa e
non riesco ad aprire.
In men che non si dica ebbe una chiave che apriva a perfezione, scese
nel sotterraneo e portò su un po’ di sacchi di dobloni. Con quel mucchio
di quattrini fece tappezzare tutte le stanze, fece mettere mobili,
lampadari, portali, specchiere, tappeti, tutte le cose che usano nei palazzi
dei principi: perfino il guardaportone con la livrea fino ai piedi e il
bastone con la palla in cima.
Torna il Principe: – E com’è? Non era questa la mia casa? – Si strofina
gli occhi, si volta, torna indietro. – Ma dov’è andata a finire? – E
continua a girare avanti e indietro.
– Eccellenza, – gli dice il guardaportone, – cosa cerca vostra
Eccellenza? Perché non entra?
– E sarebbe questa, casa mia?
– E di chi, se no? S’accomodi, Eccellenza.
– Ih! – fece il Principe dandosi una manata sulla fronte, – Gesù! Tutti
se li è spesi i miei quattrini, mia moglie!
Entrò di corsa: vide le scale di marmo bianco, la tappezzeria ai muri:
– Ih! Tutti, tutti, mia moglie!
Vide specchi e sottospecchi, sofà, divani, poltrone. – Ih! Tutti, mia
moglie!
Arrivò in camera sua e si buttò a letto lungo disteso. – Che avete,
Principe? – gli disse la moglie.
– Ih… – faceva lui con un fil di voce, – tutti, mia moglie…
La moglie, lesta, mandò a chiamare un notaio e quattro testimoni.
Venne il notaio: – Principe, che avete? Volete far testamento? Dite…
– Tutti… mia moglie…
– Come? Come dite?
– Tutti… mia moglie…
– Volete lasciar tutto a vostra moglie? Sì, ho capito. Va bene così?
– Tutti… mia moglie…
E mentre il notaio scriveva, il Principe boccheggiò ancora un paio di
volte, e poi morì.
La Principessa restò padrona assoluta, e uscita dal lutto sposò il Sor
Giuseppe, e così andò a finire che i danari dell’avaro se li mangiò lo
scroccone.</p>
		</div>
		
		<div xml:id="fable157">
		<span><placeName>Palermo</placeName></span>
            <head><note>157. Erbabianca</note></head>
			<p>Si conta e si racconta a lorsignori che c’era una volta e c’era un <persName source="#fable157" type="villain" subtype="sovreign">Re</persName> e
una Regina. La <persName source="#fable157" type="helper" subtype="sovereign">Regina</persName> ogni figlio che faceva era una femmina. Il Re,
che desiderava un maschio, s’arrabbiò e disse: – Se fai un’altra femmina,
te l’ammazzo.
La povera moglie, angustiata, finì per mettere al mondo proprio
un’altra femmina, ma così bella come non se n’erano mai viste. Per
timore che il marito gliel’ammazzasse, disse alla comare: – Se la prenda
vossignoria, questa creatura, e ne faccia quel che meglio crede.
La comare la prese e si disse: «Che posso fare io d’una bambina?» e
andata in aperta campagna, la posò su un cespuglio d’erba bianca.
In quella campagna stava un <persName source="#fable157" type="helper" subtype="sage">eremita</persName>. Nella sua grotta l’eremita aveva
una <persName source="#fable157" type="helper" subtype="animal">cerva</persName> che stava nutrendo i cerbiattini appena nati. Ogni giorno, la
cerva usciva per cercarsi da mangiare. Quella sera, quando la cerva tornò
nella grotta, i cerbiattini cercarono di succhiare il latte, ma le mammelle
della cerva erano vuote e i cerbiattini restarono a bocca asciutta. Lo stesso
si ripeté il giorno dopo, e il giorno dopo ancora: i cerbiattini stavano
morendo di fame. L’eremita, che ne aveva compassione, si mise dietro alla
cerva, e vide che il latte andava a darlo a una bambina che stava in un
cespuglio d’erba bianca. L’eremita prese in braccio la bambina, e se la
portò nella grotta. Disse alla cerva: – Nutriscila qua, e dividi il tuo latte
tra lei e i tuoi cerbiatti –. A poco a poco, la bambina si svezzò, e
cresceva, e più cresceva più era graziosa. Faceva i servizi all’eremita, e
l’eremita le s’era affezionato come a una figlia.
Una volta un altro Re andava a caccia e sul più bello si smuove una
tempesta: acqua, tuoni, vento; il Re non trova altro riparo che la grotta
dell’eremita. Vedendo entrare il Re tutto bagnato, chiamò: – Erbabianca!
Erbabianca! Porta una sedia, accendi il fuoco, diamo soccorso a Sua
Maestà!
Il Re disse: – <persName source="#fable157" type="protagonist" subtype="innocent">Erbabianca</persName>? Che nome è questo, buon romito?
E l’eremita gli raccontò di come aveva trovato la bambina in un
cespuglio d’erba bianca, e così l’aveva chiamata.
Appena vide la ragazza, il <persName source="#fable157" type="helper" subtype="lover">Re</persName> disse: – Romito, me la vuoi dare, che
me la porto a Palazzo? tu sei vecchio, come può restare così sola in
campagna questa bambina? Io le do dei maestri che le insegnino…
– Maestà, – disse l’eremita, – io alla bambina voglio bene e per il suo
bene ho piacere che vada a Palazzo, perché l’educazione che le può dare
Sua Maestà non è certo quella che le può dare un povero romito.
Il Re salutò l’eremita, prese in sella Erbabianca e la portò con sé. A
Palazzo la assegnò a due dame di corte, perché la educassero. Quando
poté conoscere i meriti della ragazza, disse: – La miglior cosa che posso
fare è prenderla per moglie e farla diventare Regina –. La sposò, e
Erbabianca diventò Regina del Regno.
Tant’era l’amore del Re per la moglie che ne era come pazzo. E un
giorno le disse: – Erbabianca, sono costretto a partire: ma il doverti
lasciare anche per poco è una cosa che mi dà un dolore che non posso
dirti.
Il Re partì. Una sera, fuori del suo Regno, si trovava in compagnia
di Principi e di Cavalieri, e ognuno si mise a lodare la propria moglie. –
Tutti vantate le vostre, – disse il Re, – ma una moglie come la mia, non
la può aver nessuno.
Gli si rivolse uno di quei Cavalieri: – Maestà, se volete fare una
scommessa, vado a Palermo, e vi faccio vedere che per tutto il tempo in
cui voi mancate, io faccio conversazione con vostra moglie.
– Non può essere, – rispose il Re, – non può essere!
– Scommettiamo? – insistette il Cavaliere.
– E scommettiamo, – disse il Re.
Stabilirono la posta: un feudo. Stabilirono il termine: un mese. E il
Cavaliere partì. A Palermo, si mise a passeggiare giorno e notte sotto le
finestre del palazzo reale. Passavano i giorni e non era riuscito neanche a
veder affacciata una volta la Regina: le finestre erano sempre chiuse.
Un giorno era lì che passeggiava triste in volto, quando s’avvicinò
una vecchia a chiedergli l’elemosina. Lui le disse: – Vattene, non mi
seccare!
– Cos’ha, signore, da esser così triste? – gli domandò la vecchia.
– Vattene, lasciami stare.
– Me lo dica, signore, chissà che non la possa aiutare…
Allora il <persName source="#fable157" type="villain" subtype="citizen">Cavaliere</persName> le disse della scommessa, e che voleva penetrare nel
palazzo, o almeno sapere che figura avesse la Regina.
– Vossignoria si metta l’animo in pace: penso io a tutto.</p>
<p>La vecchia preparò un paniere con uova e frutta, andò a Palazzo e
chiese di parlare alla Regina. Quando fu sola con la Regina, l’abbracciò e
le disse in un orecchio: – Figlia mia, tu non mi conosci, ma io ti sono
parente: ho il piacere di portarti queste poche cose.
La Regina non conosceva la sua parentela, perciò la vecchia poteva
esserle benissimo parente. Così le diede confidenza, la fece abitare a
Palazzo e diede ordine che fosse rispettata. La vecchia poteva entrare a
qualsiasi ora nella stanza della Regina e fare tutto quello che voleva.
Un giorno, mentre la Regina stava dormendo, la vecchia entrò nella
sua stanza. S’avvicinò al letto, sollevò un poco la coperta e sulle spalle
nude della Regina vide che c’era un bellissimo neo. La vecchia allora,
con una forbicina, tagliò i peluzzi che spuntavano dal neo e li conservò:
e tutta soddisfatta s’allontanò dal Palazzo. Quando il Cavaliere ebbe in
mano questi peluzzi e apprese dalla vecchia la descrizione di come la
Regina era, non stette più nei suoi panni dalla contentezza. Ricompensò
la vecchia con una buona somma di danaro e si mise in viaggio. Il
giorno stabilito si presentò al Re e agli altri Cavalieri, anch’essi impazienti
di sentire chi avrebbe vinto. Il Cavaliere parlò: – Maestà, scusatemi di
quello che sto per dirvi. È vero o non è vero che vostra moglie è così e
così… – e ne descrisse minutamente la figura.
– Sì, è così, – rispose il Re, – ma questo non significa nulla. Sarete
riuscito a informarvi di queste cose, ma non a trattare con lei in persona.
– Allora, Maestà, ascoltatemi: è vero o non è vero che vostra moglie
ha un neo sulla spalla sinistra?
Il Re impallidì: – Ebbene, sì.
Il Cavaliere porse al Re un medaglione: – Maestà, mi duole dirvi che
questa è la prova che ho vinto la scommessa, – e il Re tremante vide nel
medaglione i peluzzi del neo della Regina. Chinò il mento sul petto, in
silenzio.
Senza porre tempo in mezzo il Re fece ritorno al suo palazzo. La
Regina, felice di rivederlo dopo una così lunga assenza, gli venne
incontro ridendo. Il Re non l’abbracciò, né le rivolse cenno di saluto.
Diede ordine d’attaccare i cavalli a una carrozza e disse alla moglie: –
Sali, – e salì anch’egli al suo fianco prendendo le redini.
La Regina, senza capire, lo guardava e interrogava con apprensione,
ma il Re non diceva parola. Arrivati alle falde del Monte Pellegrino, il Re
fermò i cavalli e disse: – Scendi –. La Regina smontò di carrozza e il Re,
senza smontare, le vibrò un colpo di frusta che la stese al suolo. Poi fece
ripartire i cavalli al galoppo e scomparve.
Quel giorno, un medico e sua moglie, che dovevano adempiere ad un
voto fatto per la nascita d’un loro figlio, salivano al Santuario di Santa
Rosalia. Dietro veniva un loro schiavo moro, detto <persName source="#fable157" type="helper" subtype="citizen">Alì</persName>. Giunti alle falde
del Monte Pellegrino, intesero un lamento. – Chi sarà? – disse il medico,
e avvicinandosi a quel punto trovarono una giovane gettata in terra,
ferita, più morta che viva. Il medico la fasciò alla meglio e disse alla
moglie: – Per oggi, lasciamo perdere il nostro viaggio e cerchiamo di
portar aiuto a questa giovane; portiamocela a casa e vediamo di farla
guarire.
Così fecero. Ospitata e curata dal medico e da sua moglie, la giovane
tornò in salute; ma per quante domande le facessero non volle mai
raccontare come era successa la sua disgrazia, né quale era stato il suo
passato. Ciononostante la moglie del medico, contenta d’aver trovato una
giovane così buona e virtuosa, prese a volerle molto bene e la teneva
come cameriera.
Un giorno il medico disse alla moglie: – Cara, è tempo che
manteniamo la nostra promessa a Santa Rosalia; lasciamo la bambina con
la cameriera, e partiamo con Alì.</p>
<p>La mattina dopo partirono per tempo, mentre ancora la cameriera e la
bambina dormivano. Dopo un po’ di strada, Alì si batté una mano sulla
fronte: – Padrone, Alì dimenticare! Niente cesto colazione!
– Corri subito a prenderlo! – disse il padrone. – Noi ti aspettiamo qui.
Bisogna sapere che questo schiavo, vedendo come i suoi padroni
avevano preso a voler bene alla cameriera, aveva sortito un odio mortale
per quella povera giovane. E ora, questo essersi dimenticato il cesto della
colazione era stato un suo espediente. Tornato di corsa a casa, trovò la
giovane e la bambina che dormivano ancora. S’avvicinò con un
coltellaccio e sgozzò la bambina. Poi corse via a raggiungere i suoi
padroni.
La giovane, quando si svegliò, e si sentì bagnata di sangue, e vide la
bambina sgozzata accanto a sé: – Ah, che sciagura! – gridò. – Ah quei
poveri genitori! E me meschina! Cosa potrò io dir loro? – E presa da
spavento, aperse una finestrella e scappò di casa correndo via per la
campagna. Era una pianura deserta. E in mezzo alla pianura, raggiunse
un antico palazzo mezzo diroccato. La giovane entrò: non c’era anima
viva. Vide un vecchio sofà sfondato e, sfinita dallo spavento e dalla
corsa, ci si buttò sopra e cadde addormentata.
Lasciamo la giovane che dorme, e prendiamo quel Re che non voleva
figlie femmine. Col tempo, la moglie gli aveva raccontato che la figlia che
le era nata non era vero che fosse morta, ma che l’aveva data alla
comare e non ne aveva saputo più nulla. Il Re non s’era più potuto
dare pace e un giorno aveva detto: – Moglie mia, io me ne vado e farò
ritorno a casa solo quando avrò saputo qualcosa di mia figlia –. Cammina
cammina, la notte lo colse in una pianura deserta. Vide un antico
palazzo mezzo diroccato ed entrò.
Lasciamo questo padre in cerca della figlia, e pigliamo quel Re che
aveva cacciato la moglie sulle falde del Monte Pellegrino. Più ci pensava
e più gli venivano dubbi e rimorsi: «E se quel Cavaliere avesse mentito?
se mia moglie fosse stata innocente?… Sarà viva? Sarà morta? Io in questo
palazzo senza di lei non ho pace; mi metterò in giro per il mondo, e non
farò ritorno finché non avrò trovato sue notizie».
Cammina cammina, la notte lo colse in una pianura deserta. Vide un
antico palazzo mezzo diroccato ed entrò. C’era già un altro Re seduto su
una poltrona che si stava riposando. Gli si sedette vicino.
Lasciamo quel Re e prendiamo il medico. Tornato dal suo viaggio,
entra in casa aspettandosi di trovare la sua bambina ed ecco che trova la
casa deserta e la bambina ammazzata. Il suo primo pensiero, prima di
tutto, fu di dire allo schiavo: – Alì, la troveremo anche in capo al
mondo e l’ammazzeremo quella scellerata, come lei ci ha ammazzato la
nostra bambina!
E si mise in cammino. In una pianura deserta la notte lo colse vicino
a un vecchio palazzo mezzo diroccato. Entra, e c’erano due Re seduti su
due poltrone vicine. Il medico e Alì si sedettero su altre due poltrone di
fronte a loro. Così restarono, tutti e quattro muti, immersi ognuno nei
propri pensieri.
In mezzo alla stanza c’era un fanale. E il fanale disse: – Voglio olio.
Allora se ne venne nella stanza un oliarello. 37 E l’oliarello disse al
fanale: – Dài, scendi.
Il fanale s’abbassò, e l’oliarello gli versò l’olio. Poi l’oliarello disse al
fanale: – Non mi conti niente?
– Che vuoi che ti racconti? – disse il fanale. – Una cosa da raccontarti
ce l’avrei.
– E contamela.
– Senti, – disse il fanale, – c’era un Re che non volendo più figlie
femmine aveva detto a sua moglie che se le nasceva un’altra femmina
l’ammazzava. La moglie, per salvare la bambina, la fece sparire. Sta’ a
sentire: questa bambina, quando fu grande, sposò un Re; questo Re, per
l’inganno d’un Cavaliere, la portò a Monte Pellegrino, le diede un colpo
e la lasciò per terra. Si trovò a passare di lì un medico, e il medico
sentì un lamento…
Man mano che il fanale andava avanti nel racconto gli uomini seduti
nelle poltrone alzarono il capo a uno a uno, spalancarono gli occhi e
stavano a sentire con continui sobbalzi, e intanto Alì tremava come un
merlo.
– Sta’ a sentire, – continuava il fanale, – quel medico s’avvicinò con la
moglie al luogo da cui veniva il lamento, e chi vide? una bellissima
giovane stesa in terra, ferita. Se la portò a casa e le affidò la sua
bambina. C’era uno schiavo che portava odio a questa giovane, e cosa
fece? ammazzò la bambina, per far cadere la colpa su di lei…
– Meschina giovane! – disse l’oliarello. – E dov’è ora? È viva o morta?
– Sss… – disse il fanale, – è là di sopra, coricata su di un divano, che
dorme. Ci sono il Re suo padre ed il Re suo marito che la vanno
cercando, pentiti tutti e due del male che le hanno fatto. E c’è il medico
che la va cercando per ammazzarla perché crede che sia l’assassina della
sua creatura.
Il Re padre, il Re marito e il medico s’erano alzati. Il medico subito
afferrò Alì, appena in tempo per impedirgli di scappare. Gli si buttarono
addosso tutti e tre e lo squartarono.
Poi corsero di sopra e si buttarono in ginocchio davanti al divano sul
quale dormiva Erbabianca.
Il Re padre disse: – È mia! È mia figlia!
Il Re marito disse: – È mia! È mia moglie!
Il medico disse: – È mia! Le ho salvato la vita!
Finì per averla vinta il Re marito che invitò a Palazzo il Re padre e
il medico a una gran festa per il ritrovamento di sua moglie, e li tenne
come parenti.</p>
		</div>
		
		<div xml:id="fable158">
		<span><placeName>Palermo</placeName></span>
            <head><note>158. Il Re di Spagna e il Milord inglese</note></head>
			<p>Un <persName source="#fable158" type="dispatcher" subtype="sovereign">Re</persName>, compiendo il suo unico figlio diciott’anni, gli disse: – Il tempo
passa, la vecchiezza accosta. Perché non prendi moglie? Se noi moriamo,
il Reame a chi va?
Al <persName source="#fable158" type="protagonist" subtype="explorer">figlio</persName> questo discorso non suonava. E ripeteva al padre: – C’è
tempo, padre mio!
E il Re sempre a soffiargli nell’orecchio: – Sposati! – finché il figlio,
per toglierselo di torno, gli disse: – Padre mio, dovete mettervi in testa
che io mi sposo solo la volta che trovo una ragazza che sia bianca come
una ricotta e che sia rosa come una rosa.
Il Re allora suonò campana di Consiglio: – Signori del Consiglio, ho
l’onore di annunciarvi che il Reuzzo prenderà moglie quando trova una
ragazza che sia bianca come una ricotta e che sia rosa come una rosa.
Adesso ditemi voi come si fa.
E i <persName source="#fable158" type="helper" subtype="sage">savi</persName> del Consiglio risposero: – Maestà, prendete qualcuno dei vostri
Grandi di Corte, ognuno con un pittore, e poi camerieri, cocchieri e
lacchè e tutto il seguito, e vadano per l’universo mondo in cerca di
questa donna. In capo a un anno, la meglio delle ragazze che hanno
trovato, il Reuzzo se la sposi.
Così i Grandi di Corte si partirono, ognuno con un pittore di quelli
maestri, e un esercito di camerieri, di cocchieri e di lacchè. Uno andò in
un Regno, uno in un altro, visitarono tutti i Regni della terra.
Uno di questi Grandi andò in Spagna; prima cosa, si fermò a
discorrere con uno Speziale. Da una parola all’altra fecero amicizia.
– Ma donde ci viene la benvenuta di Vossignoria? – gli chiese lo
Speziale.
– Veniamo, – disse il Grande, – a cercare una donna bianca come una
ricotta e rosa come una rosa. Ce n’è da queste parti?
– Oh, se non è che per questo, – disse lo Speziale, – qua c’è una
bellezza rara, una giovane che davvero è bianca come una formella di
ricotta e rosa come un bocciol di rosa. Ma vederla è un affar serio: non
s’affaccia mai e io stesso non l’ho mai veduta e quel che vi dico lo so per
sentito dire. È figlia di gente caduta in bassa fortuna e non si fa mai
vedere in giro.
– E come possiamo fare per vederla?
– Ora ci penso io –. E lo Speziale andò dalla madre della giovane. –
Signora, – le disse, – da me in spezieria c’è un pittore, che a tutti i più
bei visi del mondo va facendo il ritratto. Gli manca il ritratto di vostra
figlia. Se acconsentite, ci sono quaranta onze di mancia.
La madre, che era in strettezze, parlò alla figlia e la persuase. Il
pittore salì accompagnato dal Grande e dallo <persName source="#fable158" type="helper" subtype="citizen">Speziale</persName>. Quando videro la
ragazza dissero tutti e tre: – Oh, quant’è bella!
Il pittore le fece il ritratto, lo rifinì a casa dello Speziale e il Grande
ci fece mettere una cornice d’oro. E così, col quadro appeso al collo, si
presentò al Re.
Era il tempo fissato per il ritorno di tutti i Grandi andati in giro per il
mondo e tutti si radunarono nella sala delle udienze, ognuno con appeso
al collo un ritratto. Il Reuzzo li guardò tutti e fermatosi di fronte a
quello della ragazza di Spagna disse: – Se la faccia assomiglia al ritratto,
è una gran faccia!
E il Grande: – Maestà, se questa faccia non vi piace, nessuna altra
potrà piacervi mai.
Il Grande di Corte fu rimandato in Spagna a prendere la ragazza.
Prima fu tenuta quattro mesi in un palazzo a imparare da Regina, e
quando, intelligente com’era, ebbe imparato, uscì, celebrò il matrimonio
per procura col Grande di Corte, poi partì in carrozza per il Regno del
Reuzzo. La madre fu molto lodata per la santa educazione che le aveva
dato e lo Speziale ebbe un buon guiderdone. Il Reuzzo venne incontro a
cavallo, quando si incontrarono smontò di sella ed entrò in carrozza.
Figuratevi la gioia!
Anche la Regina suocera la prese in simpatia. Disse in un orecchio al
figlio: – Sei arrivato dove dovevi. Mi piace di questa ragazza la castità
che ha negli occhi.
E davvero la Reginella prese a far vita da santa: sempre chiusa nelle
sue stanze, senza affacciare neanche il naso, e si voleva bene con la
suocera come un colombo e una colomba, cosa rara perché suocere e
nuore calarono giù dal cielo già litigando. Ma si sa che Farfarello cerca
sempre d’infilarsi nell’oliera, 38 e un giorno, la suocera disse alla nuora: –
Figlia mia, perché stai sempre così rinchiusa? Affacciati al balcone a
prendere un po’ d’aria.
E la giovane, obbediente, s’affacciò.
Passava in quel momento per la via un Milord inglese. Questo <persName source="#fable158" type="villain" subtype="lover">Milord
inglese</persName> alzò gli occhi, e non li abbassò più. La giovane se n’accorse,
rientrò e chiuse il balcone. Ma il Milord ormai non lo teneva più
nessuno e cominciò a girar lì intorno per cercare di rivederla.
Un giorno una vecchietta gli chiese l’elemosina. E lui: – Lasciami stare,
brutta <persName source="#fable158" type="villain" subtype="trickster">vecchia</persName>!
– Ma che ha Vossignoria? – gli fa la vecchia.
– Vattene, che non l’ho da dire a te.
– Chissà: provi a dirmelo, invece.
– Che ho? Ho che voglio vedere la Reginella e non la vedo.
– E per questo Vossignoria si confonde? Mi dia solo un anello con un
diamante solitario e lasci fare a me.
Il Milord le credette e le comprò l’anello. Lei svelta svelta se ne andò a
Palazzo.
– Dove andate? – domandò la sentinella.
– Dalla Reginella: ho da vendere un anello di valore che può
comprarlo solo lei.
Passarono l’ambasciata e la Reginella la fece entrare. Quando vide
l’anello: – Quanto me lo fate?
– Trecent’onze, Maestà.
– Subito siano pagate trecent’onze a questa vecchierella, e dieci onze
di mancia.
La vecchia, fregandosi le mani, tornò dal Milord. – Che t’ha detto la
Reginella? – lui le chiese.
– Dice che di qui a dieci giorni mi dà una risposta –. E zitta zitta
s’incamerò le trecent’onze.
Dopo dieci giorni tornò dal Milord: – Ho da tornare dalla Reginella:
ma come, così con le mani in mano? Sapete cosa dovete fare? Mandatele
una collana preziosa.
I Milordi, si sa, sono re senza corona. E la vecchia ebbe una collana di
gran valore e la portò a vendere alla Reginella.
– Bella è, – fa la Reginella, – quanto te l’ho da pagare?
– Mille onze, Maestà, perché siete voi.
– Subito le siano pagate mille onze, e quarant’onze di mancia!
La vecchia acchiappa i danari e corre dal Milord.
– Che t’ha detto la Reginella?
– Sa, c’era sua suocera, e non m’ha potuto parlare; ma il regalo l’ha
preso, e la settimana che viene è cosa fatta.
– E la settimana che viene cosa le vorrai portare di regalo?
– Senta: l’anello gliel’abbiamo dato, la collana anche. Stavolta diamole
un bell’abito.
Per la settimana che venne il Milord fece preparare il più bell’abito
che si fosse visto e lo consegnò alla vecchia.
– Maestà, – disse la vecchia alla Reginella, – si vende questo abito. Lo
volete comprare?
– Bello! Bello! Quanto vi devo dare?
– Cinquecent’onze.
– Datele cinquecent’onze e venti di mancia.</p>
<p>Quando fu di ritorno, – Che t’ha detto? – le chiese il Milord.
E questa vecchia che le sapeva tutte gli rispose: – M’ha detto che
dovete tenere una gran festa da ballo al vostro Palazzo e invitare il
Reuzzo e la Reginella e così è fatta.
Il Milord, contento come una pasqua, fece fare gran preparativi e poi
mandò l’invito al Reuzzo. La Reginella disse: – Che bella cosa! Una gran
festa da ballo! Mi metterò il vestito che ho comprato da quella vecchia! –
Si mise anche l’anello e la collana e andarono.
Il primo ballo, il Milord andò a invitare la Reginella, e persuaso che
ormai fosse tutto combinato, le fece l’occhiolino. La Reginella, a vedersi
fare l’occhiolino, si gira e lo pianta in asso, e si va a sedere a fianco del
Reuzzo. Il Milord pensava che volesse fare un po’ la preziosa; la va a
invitare di nuovo, e le rifà l’occhiolino. Lei si gira ancora e va a sedersi
dal Reuzzo. Il Milord va a invitarla una terza volta, sempre facendole
l’occhiolino; la Reginella gli gira le spalle. Alla fine della festa, Reuzzo e
Reginella salutano e se ne vanno e il Milord resta a mordersi le mani.
«Eppure l’anello se l’è messo, la collana se l’è messa, l’abito se l’è
messo: e con me non ha voluto ballare! Come va questa storia?»
I Regnanti a quel tempo avevano l’usanza di camuffarsi da paesani e
di andare in giro per i caffè a sentire cosa dicevano i popoli. In un caffè
di questi andò a finire che s’incontrarono il Reuzzo col Milord. E il
Milord, non riconoscendo il Reuzzo camuffato, di discorso in discorso, gli
andò a dire: – Vedi un po’ questa cialtrona della Reginella. Le ho
mandato un anello e se l’è preso, le ho mandato una collana e se l’è
presa, le ho mandato un vestito e s’è preso anche quello, tutta roba che
lo so solo io quanto costava; mi ha promesso mari e monti, m’ha fatto
dare una festa da ballo apposta, e poi non mi ha neanche detto: bah!
Come il Reuzzo intese questa storia, diventò di fuoco. Corre a Palazzo,
trae la spada e si butta sulla moglie. La madre fu pronta: si buttò in
mezzo e gli levò la nuora di davanti. Non contento, il Reuzzo chiama un
Capitano di bastimento: – Capitano, prendete a bordo la cialtrona, – (da
quel momento la Reginella non ebbe più altro nome), – e portatevela al
largo; quand’è là, ammazzatela, tagliatele la lingua, mettetela sotto sale e
al ritorno portatemela. Tutto il resto buttatelo a mare!
Il <persName source="#fable158" type="helper" subtype="rebel">Capitano</persName> si prese quella sventurata, e partì. La suocera, che le si
spezzava il cuore, non ebbe cuore di dirle niente; si separarono… E tutti
intorno non facevano che piangere.
A bordo, il Capitano aveva un cane. Ammazzò il cane e mise la
lingua sotto sale. Quando, dopo un lungo viaggio, il bastimento giunse
in vista d’una terra, il Capitano fece calare la povera Reginella sulla
spiaggia, con gran provviste per mangiare e per coprirsi. La nave ripartì,
e la principessa restò sola.
Si rifugiò in una grotta e lì giorno per giorno consumava le sue
provviste. Erano quasi finite, quando nel mare passò una fregata. La
Reginella fece dei segnali, il Capitano della fregata se ne accorse: –
Poggia! – E poggiarono.
– Voi qua, Signora? – disse il Capitano inchinandosi.
– Io qua, signor Capitano. Viaggiavo su di un bastimento; si perse; mi
salvai io sola.
– Dove vuole ch’io la porti?
– Al Brasile, – disse pronta la giovane ricordandosi che il Reuzzo
aveva un fratello maggiore, che era l’Imperatore del Brasile, e che la
Regina madre ne parlava sempre con grande affezione, – sì, al Brasile,
dove ho certi parenti.
Il Capitano la imbarcò, e mise vela per il Brasile. Prima d’andare al
Brasile, ella gli disse: – Capitano, vorrei da voi un altro favore: vorrei
esser vestita da uomo, per non esser subito riconosciuta dai parenti.
Il Capitano la fece camuffare e tagliare la chioma dei capelli. Bella
com’era, pareva un bel cavalierino.
Appena sbarcata, cominciò a girar le strade guardandosi attorno. Vide
una banca di <persName source="#fable158" type="helper" subtype="citizen">Notaio</persName>. – Signor Notaio, mi vorreste per giovane di studio?
– Signorsì che vi vorrei, – e la prese per giovane di studio. Le diede
un lavoro da fare e lei in un batter d’occhio glielo fece. Il Notaio la
guardò con tanto d’occhi; le diede un altro lavoro più rognoso, e lei, tac
tac, glielo portò fatto; insomma il Notaio era pieno d’ammirazione per
questo giovane di studio che era capace a dipingere uccelli in aria 39 e gli
diede dodici tarì al giorno tanto per cominciare.
Il Notaio aveva una figlia. Pensò: «Ora la do al giovane di studio».
Cominciò a dirlo a lui.
– Guardi, Signor Notaio, – gli disse il giovane di studio, – per ora è
meglio di no; lasciatemi far progressi nella mia carriera, e poi sarò io a
chiedervela.</p>
<p>La nomea del giovane di studio del Notaio si sparse: lo mandarono a
chiamare dalla Segreteria reale. Il giovane si presenta e il Segretario gli
dà una carta da copiare: e in un momento gliela copiò. La fama di
questo giovane che copiava così bene qualsiasi carta, arrivò fino
all’orecchio dell’Imperatore (cioè sarebbe a dire suo cognato), e
l’Imperatore disse: – Fatelo venire qua, questo giovane!
Lo vide, gli andò a genio, lo impalazzò e lo prese per Bracciere.
Lasciamo loro e prendiamo il Reuzzo. Passata la prima rabbia, s’era già
pentito. «E se fosse stata innocente? Ah, moglie mia, come t’ho persa! E
che ne è ora di te? Ah moglie mia, son stato un assassino!» e sempre con
questi pensieri, usciva pazzo.
A questo punto, la Regina grande si sedette a tavolino e scrisse a suo
figlio Imperatore del Brasile, dicendogli che suo fratello era come pazzo e
i popoli erano lì lì per rivoltarsi. «Vieni tu per un poco di giorni»,
finiva la lettera. L’Imperatore la lesse e scoppiò a piangere. – Bracciere, –
disse, – volete andare voi da mio fratello? Vi nomino Vicerè e vi do carta
bianca.
Il Bracciere disse di sì: prese con sé un gran seguito, due bei vascelli
e partì. La distanza era lunga; ma a suo tempo arrivò. – Arriva il
Vicerè! – gridava tutta la gente. – Arriva il Vicerè –. I cannoni
sparavano a salve e il Vicerè scese a terra. La Regina venne a riceverlo
con tanti onori come fosse stato suo figlio in persona. – Benvenuto,
Vicerè!
– Ai piedi di Vostra Maestà! Permettete che prima d’aggiustare ogni
altra cosa, Maestà, aggiustiamo le cose dei vostri popoli, – e cominciò a
sbrigare il mucchio d’affari che c’erano in sospeso, e ai popoli non pareva
vero d’avere questo Vicerè a governare.
Un giorno, finalmente, il Vicerè disse alla Regina: – Ora, Maestà,
ditemi un poco come va quest’affare di questa nuora che avete perduto.
La Regina gli raccontò dal principio alla fine: del Milord, del discorso
al caffè, della partenza di sua nuora, tutto, e raccontando gli occhi le si
empivano di lacrime.
– Bene. Ora ci pensiamo, – disse il Vicerè. – Mandiamo a chiamare
questo Milord che fu la causa di tutta la vostra rovina.
Venne il Milord. Gli fu data udienza. – Milord, qui si cola l’oro. Come
fu questa vostra storia con la Reginella? – chiese il Vicerè.
Il Milord raccontò tutto quel che lui sapeva, senza togliercene né
mettercene.
– Ma voi, Milord, con lei avete mai parlato?
– Io mai.
– E queste cose gliele avete date voi da mano a mano?
– No: la vecchia, – (e intanto la Regina madre, origliando, sentiva
tutto, e vicino ci aveva il Reuzzo, ancora mezzo intontito).
– E la vecchia che vi fece tutti questi favori è morta o è viva? –
chiese il Vicerè.
– Può darsi che sia viva.
– Ebbene, chiudete questo Milord in una stanza, – diede ordine il
Vicerè, – e sia chiamata la vecchia.
Ordine di Vicerè, la vecchia fu trovata.
– Dimmi, buona vecchia: come andò l’affare delle cose che hai
venduto alla Reginella?
E la vecchia vuotò il sacco.
– E, dimmi, vecchierella mia, le portasti mai qualche ambasciata alla
Reginella?
– Mai, Vicerè.
Al Reuzzo, lì per lì, gli tornarono tutti i sentimenti: – Ah, moglie
mia, che moristi innocente! – cominciò a gridare. – Ah, moglie mia, che
t’uccisi senza colpa!
E il Vicerè: – E statevene un po’ zitto, Maestà, che forse troveremo un
rimedio!
– E che rimedio ci può essere, una volta che è morta! Moglie mia,
moglie mia, io t’ho perduta!
Il Vicerè va dietro una tenda, si veste come la Reginella che era,
rimette la chioma di capelli che s’era tagliata e si ripresenta alla suocera,
al Reuzzo e alla Corte.
– E voi chi siete? – gridò la Regina.
– Vostra nuora! Non mi riconoscete? – ma già il Reuzzo la stringeva
sul suo petto, stringi e bacia, stringi e bacia.
La sentenza l’aveva già data quand’era ancora vestita da Vicerè: la
vecchia bruciata e il Milord inglese alla ghigliottina; non perdettero
tempo ad eseguirla.
La Regina grande scrisse a suo figlio l’Imperatore del Brasile
raccontandogli la cosa, e lui è ancora lì che dice: – Figlioli, figlioli, il
mio segretario era mia cognata, e io non lo sapevo!
Ai due Capitani, quello che invece d’ammazzare lei ammazzò il cane e
quello che la salvò e portò in Brasile, fu dato il grado di Grandi di
Corte. E a tutti i marinai fu dato un fiocco rosso sul berretto.</p>
		</div>
		
		<div xml:id="fable159">
		<span><placeName>Palermo</placeName></span>
            <head><note>159. Lo stivale ingioiellato</note></head>
			<p>Il figlio d’un mercante restò orfano in giovane età con la sorella cui
voleva bene come alla pupilla dei suoi occhi. Aveva fatto gli studi e si
mise alla Corte del <persName source="#fable159" type="dispatcher" subtype="sovereign">Re di Portogallo</persName>; aveva una così bella scrittura che il
Re lo pigliò per Segretario. Successe che certe lettere scritte da lui
capitarono sott’occhio al Re di Spagna, che disse: – Oh, che bella
scrittura! Questo qui andrebbe bene per mio Segretario, – e scrisse al Re
di Portogallo in questi termini:
Ho letto la vostra lettera e sono tutto ammirato della bella scrittura del
vostro Segretario; vi prego, per l’amicizia che ci lega, di cedermelo come
Segretario perché in Spagna non c’è nessuno che scriva così bene.
Questi Re tra loro badavano a non farsi scortesie. Così il Re di
Portogallo, per quanto gli spiacesse di privarsene, disse al Segretario di
partire.
– Maestà, – chiese il giovane, – come posso fare per mia <persName source="#fable159" type="prize" subtype="innocent">sorella</persName> che
non so a chi lasciare?
E il Re: – <persName source="#fable159" type="protagonist" subtype="caregiver">Don Giuseppe</persName>, non so che fare, voi dovete partire. Vostra
sorella è una buona giovane e sta ritirata; basterà che la raccomandiate
alla cameriera, e potrete dormire con la guancia sulla mano.
Al giovane non restò che parlare alla sorella: – Sorellina mia, le cose
stanno così e così. Devo partire, il Re di Spagna mi vuole per
Segretario. Tu resterai con la cameriera. Quando sarò sistemato ti
manderò a prendere e verrai anche tu in Spagna –. La sorella scoppiò in
pianto. E lui: – Per non sentirci così lontani facciamoci fare il ritratto. Io
mi prendo il tuo, e tu il mio, – e così fecero.
Il <persName source="#fable159" type="helper" subtype="sovereign">Re di Spagna</persName> fece grandi feste a Don Giuseppe e lo mise subito a
scrivere e stava a guardare ammirato la sua bella scrittura. E tanto s’era
affezionato a questo nuovo Segretario che su ogni questione del Regno gli
diceva: – Don Giuseppe, fate voi… Non ci siete voi? Io mi fido: quel che
fate voi è ben fatto!
Ne venne una gran gelosia tra tutti i primari della Corte, il Bracciere,
il Segretario di prima, il Cavaliere; e cercarono qualche motivo per
calunniarlo.
Così il Bracciere venne a dire al Re: – E bravo Maestà! l’avete trovato
il buono! Questo è il Don Giuseppe di cui vostra Maestà canta e ricanta
le virtù! Chissà con chi se la intende, mentre voi non vedete che per i
suoi occhi!
– Perché? Che c’è?
– Che c’è? Tutti i giorni nella sua stanza tira fuori un ritratto, lo
guarda, lo bacia e piange. E poi lo nasconde!
Il Re entrò di sorpresa mentre Don Giuseppe baciava il ritratto. –
Allora si può sapere chi baciate, Don Giuseppe?
– Mia sorella, Maestà.
Il Re guardò il ritratto e vide una giovane così bella che non poté
restare indifferente. E il fratello cominciò a raccontarne tutte le virtù.
Ma c’era lì anche il Bracciere che a Don Giuseppe gli andava sempre
come un dito in un occhio. Buttò uno sguardo sul ritratto dietro le spalle
del Re e disse: – Chi, questa? Ma io questa la conosco e ci ho avuto a
che fare.
– Con mia sorella? – esclamò il giovane. – Ma se non è mai uscita di
casa? Se la sua faccia non l’ha mai vista neanche un grillo?
– Sì, con vostra sorella!
– Siete un mentitore.
Così, dopo molti: – Sì, è vero! – e: – No, siete un mentitore! – e: –
Sì, è vero! – parlò il Re: – La questione sia risolta: se è vero che tu, –
disse al Bracciere, – hai avuto a che fare con la sorella di Don Giuseppe,
hai tempo un mese per portarne una prova. Se la porti, Don Giuseppe
sarà decapitato; se non la porti, sarai decapitato tu.
Ordine di Re, non c’era da discuterlo. Il Bracciere partì. Giunto a
Palermo, cominciò a sentire cosa si diceva in giro di questa giovane, e
tutti dicevano che era una bellezza rara, ma nessuno l’aveva mai vista
perché stava sempre chiusa in casa. Passavano i giorni e ogni giorno il
Bracciere si sentiva la testa sempre meno attaccata al collo. Così girava
una sera strappandosi i capelli e dicendo: «Come posso fare?», quando gli
venne vicino una <persName source="#fable159" type="helper" subtype="sage">vecchia</persName>: – Mi faccia la carità, signor Cavaliere, sono
morta di fame!
– Vattene, vecchia del diavolo!
– Mi faccia la carità e vedrà che l’aiuto.
– E chi mi può aiutare?
– Sissignore, mi dica quel che le manca e io l’aiuto.
E il <persName source="#fable159" type="villain" subtype="trickster">Bracciere</persName> le raccontò tutto.
– Uh, è tutto qui? Lasci fare a me e faccia conto d’averla già in tasca,
quella prova.</p>
<p>La notte piovve a diluvio; lampi, tuoni, saette. La vecchia, ba-ba-ba!, si
mise contro il portone a tremare di freddo, e piangeva da sfaldare il
cuore. A sentire questo lamento la padrona, che era la sorella di Don
Giuseppe, disse: – Meschina! Fatela entrare!
Aprirono il portone e la vecchia si rannicchiò dentro. – Ba-ba-ba!
Muoio di freddo!
E la signora la fece subito mettere vicino al camino, le fece preparare
tavola. La vecchia, svelta com’era, di stanza in stanza, vide dov’era
quella dove la padrona dormiva. Quando la padrona andò a letto e
stanca di quella nottata di maltempo s’addormentò, la vecchia entrò pian
piano nella stanza, sollevò le coperte, guardò la giovane dalla testa ai
piedi. Sopra la spalla destra essa aveva tre peluzzi come tre fili d’oro; la
vecchia con una forbicina li tagliò; li legò in una cocca di fazzoletto,
ricoprì la giovane e adagio adagio tornò al posto che le avevano
assegnato.
Si rannicchiò di nuovo e ricominciò a lamentarsi, a battere i denti: –
Ba-ba-ba! Ahi, mi manca il respiro, qui non ci posso stare, apritemi!
La padrona si risvegliò e diede ordine alla cameriera: – Fa’ uscire
questa vecchia, se no non dorme lei e non lascia dormire noi.
Fuori del Palazzo c’era il Bracciere che camminava in lungo e in
largo. La vecchia gli diede i tre peluzzi e si prese una gran mancia. Il
Bracciere l’indomani s’imbarcò per la Spagna.
– Maestà, – disse, presentandosi al Re, – questo è il segno della sorella
di Don Giuseppe! Tre peluzzi d’oro della spalla destra!
– Me sventurato! – disse Don Giuseppe e si coperse il viso con le
mani.
– Ora ti darò tempo un mese: o ti difendi o sarà eseguita la sentenza.
Guardie!
Vennero le guardie, presero in mezzo il Segretario e lo portarono in
carcere; e gli dànno una fetta di pane e un bicchiere d’acqua al giorno. Il
carceriere però, vista la bontà d’animo del prigioniero, cominciò di
nascosto a passargli il vitto dei carcerieri. Ma a Don Giuseppe la cosa che
faceva più soffrire era che non aveva potuto scrivere neanche una riga a
sua sorella. E finì per buttare le braccia al collo del carceriere e dirgli: –
Me la fareste una carità? Me le fareste scrivere due parole a mia sorella e
le buttereste voi alla posta?
Il carceriere, uomo di cuore, disse: – Faccia, – e Don Giuseppe scrisse
a sua sorella raccontandole tutto quel che era successo, e come qualmente
per causa sua stava per essere decapitato. Il carceriere prese la lettera e la
impostò.
La sorella, che non ricevendo più nulla dal fratello non sapeva più
cosa pensare, lesse la lettera con ansia. – Ah fratellino mio! – gridò. – E
come cadde questo gran fuoco nella mia casa? – e si mise a pensare come
poteva aiutarlo.
Fece vendere tutti i loro fondi e i loro beni e coi danari ricavati
comprò quanti più bei gioielli poteva. Andò da un bravo orefice e gli
disse: – Fatemi un bello stivale incastonato con tutti i miei gioielli –. Poi
si fece fare un vestito da lutto, tutto nero; s’imbarcò e andò in Spagna.
Giunta in Spagna, sentì le trombe e cosa vide? i soldati che
portavano un uomo bendato al patibolo. Vestita di quel grande abito
nero, con un piede con la sola calza, e l’altro con infilato quello stivale
che era una meraviglia, si mise a correre, si gettò in mezzo alla folla e
gridava: – Grazia, Maestà! Grazia, Maestà!
Vedendo questa bella signora nerovestita, con un piede così ben
calzato e l’altro scalzo, tutti le facevano largo. La udì il Re. – Fermatevi!
– disse ai soldati. – Che c’è?
– Grazia, Maestà, e Giustizia! Grazia, Maestà, e Giustizia!
Il Re a vedere questa bella apparizione disse: – Grazia ti sia concessa.
Parla!
– Maestà, il vostro Bracciere, dopo aver goduto della mia persona, mi
ha rubato lo stivale compare di questo, – e mostrò lo stivale incastonato
di diamanti e pietre preziose.
Il Re fu sbalordito. Si rivolse al Bracciere: – E tu hai potuto far questo!
Dopo esserti preso piacere di questa bella giovane, le hai rubato lo stivale!
E hai il coraggio di presentarmiti davanti!
Il Bracciere cascò nella trappola; disse: – Ma, Maestà, io questa signora
non l’ho mai vista!
– Come non m’avete mai vista! – disse la giovane. – Badate bene a
quel che dite!
– Vi giuro che non vi ho mai vista!
– E allora perché avete detto che avete avuto da fare con me?
– E quando l’ho mai detto?
– Quando avete detto d’aver conosciuto la sorella di Don Giuseppe,
per mandarlo a morte! – e così si presentò al Re.
Il Bracciere fu costretto a confessare il suo inganno. Il Re vedendo
l’innocenza della sorella, fece sciogliere Don Giuseppe e lo volle al suo
fianco, e al patibolo fece salire il Bracciere bendato. Fratello e sorella
s’abbracciarono piangendo. – Decapitatelo! – disse il Re e il Bracciere fu
decapitato seduta stante. Il Re tornò a Palazzo con fratello e sorella e,
vedendola così bella e virtuosa, la volle in moglie.
Loro restarono felici e contenti
E noi siam qua che ci nettiamo i denti.</p>
		</div>
		 
		 
		<div xml:id="fable160">
		<span><placeName>Palermo</placeName></span>
            <head><note>160. Il Bracciere di mano manca</note></head>
			<p>Una volta si racconta che c’era un <persName source="#fable160" type="helper" subtype="sovereign">Re di Spagna</persName> e questo Re di Spagna
aveva un <persName source="#fable160" type="helper" subtype="citizen">Bracciere di mano manca</persName> e un <persName source="#fable160" type="helper" subtype="citizen">Bracciere di mano dritta</persName>. Il
Bracciere di mano manca aveva una moglie che era una <persName source="#fable160" type="helper" subtype="innocent">Madonna</persName>, tanto
era bella, graziosa e di vita severa e ritirata. Il Bracciere di mano dritta
in tanto tempo che stava alla Corte mai aveva potuto conoscere questo
bel viso, e ne aveva quasi dispetto.
Cominciò a dire al Re: – Maestà, sapeste che bella Signora ha il
Bracciere di mano manca! Che bella Signora, Maestà!
E un altro giorno: – Maestà, stamattina ho visto la moglie del vostro
Bracciere che m’ha fatto restare a bocca aperta: quant’è bella!
E ancora: – Sapete, Maestà, che la Signora del Bracciere di mano
manca, più il tempo passa più bella si va facendo?
Dài oggi, dài domani, il Re cominciò a non star più nella pelle dalla
voglia di vedere anche lui questa bellezza. Si mise a cavallo coi suoi
Cavalieri e passò sotto al palazzo del Bracciere manco. Proprio in quel
momento la Signora s’affacciava alla finestra. Il Re si sentì tremare il
cuore; la guardò passando, ma era Re, e non poteva star lì con gli occhi
fissi a una finestra, per non farsi parlar dietro. Al ritorno ripassò per la
stessa strada, ma la Signora, che non era tipo da mettersi in mostra, s’era
ormai ritirata dalla finestra. Il Re non ebbe più pace: tornò a Palazzo e
ordinò che nessuno uscisse finché lui non tornava: gli era venuta l’idea
d’andare a casa della Signora a farle visita mentre suo marito non poteva
uscire dal Palazzo.
Si vestì da soldato e andò al palazzo del Bracciere manco. Suonò il
campanello e venne la cameriera. – Che volete?
– Devo parlare alla vostra Signora.
– E che volete dalla mia Signora?
– Le ho da parlare.
– La mia Signora sta riposando e non vi può ricevere.
– E io voglio passare.
– E voi non potete, – e gli dette un urtone e stava per chiudergli la
porta in faccia, ma il Re si sfibbiò la giubba da soldato e le mostrò il
Toson Reale.
La cameriera cadde in ginocchio. – Grazia, Maestà! Non vi avevo
riconosciuto!
– Non fa niente, – disse il Re, – ho visto che sei donna fedele. Ora
voglio solo che tu mi faccia vedere in viso la Principessa, e me ne vado.
– Maestà, sì, – e quatta quatta l’accompagnò dove la sua Signora
riposava. Ella dormiva nel pieno del sonno, e come nel sonno il viso
diventa più incarnato, il Re a vederla si sentì svenire. Si levò il guanto,
lo posò sul baldacchino del letto, mosse la mano come a carezzarla, ma
s’arrestò in tempo.
La stette a guardare, a guardare finché non ebbe gli occhi pieni di
lei, poi tutt’a un tratto si voltò e andò via.
Appena il Re fu tornato a Palazzo, i Cavalieri e tutta la Corte ebbero
libertà d’uscire. Il Bracciere di mano manca tornò a casa e cercò di sua
moglie. Entra nella stanza da letto e cosa vede? Sul baldacchino era
posato il guanto dimenticato dal Re. Fu come avesse visto il Diavolo. Da
quel giorno in poi non guardò più sua moglie.
La povera Signora, innocente come l’acqua, non sapeva che cosa
significava questa novità, e dimagriva, rinsecchiva, sempre sola, senza
lamentarsi mai.
La cameriera le diceva: – Signora Principessa, ma che maniera è
questa d’esser sempre malinconica, mentre le altre dame vanno facendo
sfoggio nei teatri e nelle feste!
Un giorno quell’anima nera del Bracciere dritto si trovò a passare
davanti alla casa del Bracciere manco: e chi vede al balcone? la povera
Principessa che s’era andata tanto smoccolando che pareva una candela.
Anche quell’anima nera finì per sentirne pietà. Lo disse al Re. – Sapete,
Maestà, quella rara bellezza della Principessa moglie del Bracciere di
mano manca? Non si conosce più, tant’è magra e gialla.
Il Re si mise a pensare e, pensa pensa, si batté una mano sulla fronte:
«Che ho fatto!»
Dopo due giorni, ordinò un pranzo di Corte. Ogni Cavaliere doveva
portare sua moglie, o, se non l’aveva, la sorella o un’altra dama della sua
casa. Il Bracciere manco non poteva fare a meno di portarci sua moglie
perché non aveva né sorelle né nessuno. Chiamò la cameriera e le
ordinò di dire alla Signora di farsi i più bei vestiti senza badare a spese
perché era invitata al pranzo di Corte.</p>
<p>A pranzo, la Signora ebbe il posto a fianco di suo marito che stava
alla sinistra del Re. Il Re cominciò a interrogare gli invitati sulla loro
vita, e a tutti chiedeva ma non al Bracciere di mano manca né a sua
moglie. Alla fine si rivolse a lei: – E così, come avete passato la vostra
vita, Signora Principessa?
La povera Signora, dolcemente, gli rispose in rima:
Vigna ero e vigna son;
Ero potata e più non son;
E non so per qual cagion
Non mi pota il mio padron.
Il Bracciere, allora le rispose:
Vigna eri, vigna sei;
Eri potata, or più non sei;
Per la granfia del leon,
Non ti pota il tuo padron.
Il Re capì che la vigna era la Signora, che era stata abbandonata dal
marito, perché egli aveva trovato il guanto sul baldacchino: capì quale
male aveva causato la sua curiosità e disse:
Di questa vigna che voi dite,
Alzai il pampino, guardai la vite,
Ma non la colsi né la toccai,
Per la Corona che m’incoronai!
Si sa che quando giurano per la Corona i Re fanno il più gran
giuramento, e il Bracciere, sentendo che sua moglie era innocente, restò
come un allocco.
Finito il pranzo il Re si sedette in disparte con i due sposi e in
confidenza raccontò loro come era avvenuto il fatto del guanto, e
concluse: – Ho ammirato la fedeltà della cameriera verso la sua padrona
e ancor più l’onestà di questa donna che mai guardò uomo fuorché suo
marito. E voi dovete perdonare me, che sono stato causa dei vostri dolori.</p> 
		</div>
		
		<div xml:id="fable161">
		<span><placeName>Palermo</placeName></span>
            <head><note>161. Rosmarina</note></head>
	<p>	Una volta c’era un Re e una Regina che non avevano figli. Passeggiando
nell’orto la <persName source="#fable161" type="helper" subtype="csregiver">Regina</persName> vide una pianta di rosmarino con tante pianticine
figlie intorno. E disse: – Guarda un po’: quella lì che è pianta di
rosmarino ha tanti figlioli, e io che sono regina non ne ho neanche uno!
Dopo poco, la Regina diventò anche lei madre. Ma non fece un
bambino, fece una pianta di rosmarino. La mise in un bel vaso, e
l’annaffiava col latte.
Venne a trovarli un nipote, che era <persName source="#fable161" type="protagonist" subtype="lover">Re di Spagna</persName>, e chiese: – Maestà
zia, cos’è questa pianta?
La zia gli rispose: – Maestà nipote, è mia figlia, e l’innaffio col latte
quattro volte al giorno.
Al nipote questa pianta piaceva tanto, che pensò di rapirla. La prese
col vaso e tutto e la portò sul suo bastimento, comprò una capra per il
latte, e fece levar le ancore. Navigando, mungeva la capra e dava il latte
alla pianta di rosmarino, quattro volte al giorno. Appena sbarcò alla sua
città, la fece piantare nel suo giardino.
Questo giovane Re di Spagna aveva la gran passione di suonare lo
zufolo, e tutti i giorni girava per il giardino zufolando e ballando.
Zufolava e ballava, e tra le fronde del rosmarino compare una bella
fanciulla dai lunghi capelli, e si mette a danzare accanto a lui.
– Donde venite? – lui le chiede.
– Dal rosmarino, – lei risponde.
E finita la danza tornò tra le fronde di rosmarino e non si vide più.
Da quel giorno il Re sbrigava in fretta gli affari dello Stato e andava in
giardino con lo zufolo, suonava e la bella fanciulla usciva di tra le foglie,
e insieme ballavano e discorrevano tenendosi per mano.
Sul più bello, al Re fu intimata una guerra, e dovette partire. Disse
alla fanciulla: – Rosmarina mia, non uscire dalla tua pianta fin quando
non son tornato. Quando tornerò suonerò sullo zufolo tre note, e allora
tu uscirai.
Chiamò il giardiniere e gli disse che la pianta di rosmarino andava
innaffiata col latte quattro volte al giorno; e se al ritorno la trovava
avvizzita, l’avrebbe fatto decapitare della testa. E partì.
Bisogna sapere che il Re aveva <persName source="#fable161" type="villain" subtype="citizen">tre sorelle</persName>, ragazze curiose, che da un
pezzo si domandavano cosa faceva il loro fratello per tante ore in
giardino con lo zufolo. Appena lui fu partito per la guerra, andarono a
frugare in camera sua e trovarono lo zufolo. Lo presero e andarono in
giardino. La più grande si provò a suonarlo e le uscì una nota, la
seconda glielo tolse di mano, soffiò e fece un’altra nota, e la più piccina
a sua volta suonò una nota lei pure. Sentendo le tre note, e pensando
che il Re fosse tornato, <persName source="#fable161" type="prize" subtype="lover">Rosmarina</persName> saltò fuori di tra le foglie. Le sorelle: –
Ah! Ora capiamo perché nostro fratello non usciva più dal giardino! – e,
malevole com’erano, acciuffarono la fanciulla e gliene diedero quante
poterono. Quella meschina, più morta che viva, scappò nel suo rosmarino
e sparì.</p>
<p>Quando venne il giardiniere trovò la pianta mezz’avvizzita, con le
foglie gialle e tutte giù. – Ahi, povero me! Come faccio, quando viene il
Re! – Corse a casa, disse alla moglie: – Addio, devo scappare, innaffia tu
il rosmarino col latte, – e fuggì.
Il giardiniere camminò e camminò per la campagna. Era in un bosco
quando venne sera. Per paura delle bestie feroci s’arrampicò su un albero.
A mezzanotte, sotto quell’albero s’erano dati appuntamento una <persName source="#fable161" type="helper" subtype="monster">Mammadraga</persName>
e un <persName source="#fable161" type="helper" subtype="monster">Mammo-drago</persName>. E il giardiniere rannicchiato in cima all’albero
rabbrividiva a sentire i loro sbuffi.
– Che c’è di nuovo in giro? – chiese la Mamma-draga al Mammodrago.
– E che vuoi che ci sia?
– Non sai mai raccontarmi niente di nuovo!
– Ah sì, la pianta di rosmarino del Re è avvizzita.
– E com’è andata?
– È andata che ora che il Re è alla guerra le sorelle si sono messe a
suonare lo zufolo, e dal rosmarino è uscita la ragazza incantata, e le
sorelle l’hanno lasciata più morta che viva dalle botte. Così la pianta sta
appassendo.
– E non c’è modo di salvarla?
– Il modo ci sarebbe…
– E perché non me lo dici?
– Eh, non è cosa da dire: gli alberi hanno occhi e orecchi.
– Ma va’; chi vuoi che ti senta in mezzo al bosco!
– Allora ti dirò questo segreto: bisognerebbe prendere il sangue della
mia strozza e il grasso della tua cuticagna, bollirli insieme in una
pignatta; e ungere tutta la pianta di rosmarino. La pianta seccherà del
tutto ma la ragazza ne uscirà fuori sana e salva.
Il <persName source="#fable161" type="helper" subtype="citizen">giardiniere</persName> aveva sentito tutto quel discorso col cuore in gola.
Appena il Mammo-drago e la Mamma-draga si addormentarono e lui li
sentì russare, staccò dall’albero un ramo nodoso, saltò giù e con due
colpi ben assestati li mandò all’altro mondo. Poi cavò fuori il sangue
dalla strozza del Mammo-drago, il grasso della cuticagna della Mammadraga,
e corse a casa. Svegliò la moglie, e: – Presto, fa’ bollire questa
roba! – E ne unse il rosmarino rametto per rametto. Uscì la ragazza e il
rosmarino seccò. Il giardiniere prese la ragazza per mano e la portò a
casa sua, la mise a letto e le diede un bel brodo caldo.
Torna il Re dalla guerra, e per prima cosa va in giardino con lo
zufolo. Suona tre note, ne suona altre tre, ma sì! aveva voglia di
fischiare! S’avvicina al rosmarino e lo trova secco stecchito, senza più
una foglia.
Furente che pareva una belva, corse alla casa del giardiniere.
– Sarai decapitato della testa oggi stesso, sciagurato!
– Maestà, si calmi, entri un momento in casa e le faccio vedere una
bella cosa!
– Bella cosa un corno! Sarai decapitato della testa!
– Entri soltanto, poi mi faccia quel che vuole!
Il Re entrò e trovò Rosmarina coricata, perché era ancora
convalescente. Alzò il capo e gli disse, coi lucciconi agli occhi: – Le tue
sorelle m’hanno battuta, e il povero giardiniere m’ha salvato la vita!
Il Re era pieno di felicità per aver ritrovato Rosmarina, pieno d’odio
per le sorelle, pieno di riconoscenza per il giardiniere. Appena la ragazza
si fu ristabilita, volle sposarla, e scrisse al Re suo zio che il rosmarino da
lui rapito era diventato una giovane bellissima e lo invitava con la
Regina per il giorno delle nozze. Il Re e la Regina che erano disperati
non sapendo più nulla della pianta, quando l’ambasciatore portò loro
quella lettera, e seppero che la pianta era in realtà una bella ragazza loro
figlia, divennero come pazzi dalla contentezza. Si misero subito in viaggio
e «bum! bum!» spararono i cannoni a salve arrivando al porto, e
Rosmarina era già lì ad aspettare i genitori. Si fece il matrimonio e ci fu
un banchetto con una tavola lunga per tutta la Spagna.</p>
		</div>
		<div xml:id="fable162">
		<span><placeName>Palermo</placeName></span>
            <head><note>162. Diavolozoppo</note></head>
			<p><persName source="#fable162" type="protagonist" subtype="trickster">Diavolozoppo</persName> stava a Casacalda.  Gli uomini morivano, arrivavano a
Casacalda dritti dritti e trovavano Diavolozoppo che chiedeva: – Ehi,
amici, qual buon vento? Perché tutti quaggiù?
E i morti: – Per causa delle donne.
Diavolozoppo, a furia di sentir questa risposta, si mise una gran
curiosità in corpo, e poi una gran voglia di levarsela: la curiosità di
sapere come andava questa faccenda delle donne.
Si vestì da cavaliere e se ne andò a Palermo. C’era una ragazza a un
balcone, gli piacque; e si mise lì sotto a passeggiare. Passeggia passeggia,
più passeggiava più gli piaceva; e la mandò a chiedere in sposa. Non
voleva dote, la pigliava con la camicia indosso e basta, ma con questo
patto: che tutto quel che voleva glielo doveva domandare finché era
fidanzata, perché dopo maritata, stesse attenta, che lui non intendeva
sentirsi domandare più nient’altro.
La ragazza accettò il patto, e il cavaliere le fece la roba, tanta che ne
aveva da vestirsi per tutta la vita. Si sposarono, e una sera di teatro
andarono insieme fuori per la prima volta. A teatro, si sa le donne come
fanno: cominciò a guardare l’abito della Marchesa, i gioielli della
Contessa, vide la Baronessa con un cappello diverso dai trecento cappelli
che lei aveva, e cominciò a ballarle la gola dalla voglia d’averne uno
uguale. Ma c’era il patto di non domandare più niente al marito; e la
sposa cominciò a fare il muso. Il marito se ne accorse: – <persName source="#fable162" type="prize" subtype="lover">Rosina</persName>, che c’è?
Qualcosa che va male?
– No, no, niente…
– Ma non ti vedo giusta.
– Davvero, non ho niente.
– È meglio che se hai qualcosa me lo dici.
– Allora, se lo vuoi sapere, è un’ingiustizia che la Baronessa abbia un
cappello come io non l’ho e che non te lo possa chiedere, ecco cos’ho!
Diavolozoppo saltò su come un mortaretto: – Aaah! Allora è vero che
gli uomini vanno tutti all’Inferno per colpa di voialtre donne! Ora ho
capito.</p>
<p>La piantò in asso in pieno teatro e se ne andò.
Andò a Casacalda e lì se ne stava con un suo compare, raccontando
tutto quel che gli era capitato a prender moglie. E il compare disse che
gli sarebbe piaciuto di provare a prender moglie anche lui, ma lui voleva
la figlia d’un Re, per vedere se anche per i Re era la stessa cosa.
– E provate, compare mio! – disse Diavolozoppo. – Sapete cosa
possiamo fare? Io m’incorporo nel corpo della figlia del Re di Spagna. La
figlia del Re di Spagna con un diavolo incorporato in corpo cade malata,
il <persName source="#fable162" type="dispatcher" subtype="caregiver">Re</persName> getta un bando: «Chi fa tornare sana la mia reale figlia avrà in
premio la sua reale mano». Voi venite vestito da medico, io appena sento
la vostra voce mi scorporo dal corpo di lei, lei guarisce e voi la sposate e
siete Re. Vi va l’idea, compare?
Così fecero, e tutto così avvenne, finché il diavolo compare fu
introdotto presso la Reginetta malata. Rimasto solo, cominciò a dire a
bassa voce: – Compare Diavolozoppo! Ehi, compare! Son qui: potete uscire
e lasciar libera la Reginetta! Ehi, Diavolozoppo, mi sentite?
Ma delle promesse dei diavoli è sempre meglio non fidarsi. Infatti si
sentì la voce di Diavolozoppo: – Che? Che c’è? Ah, sì, sì, stavo tanto
bene… Ma perché, poi, andarmene? Chi sta bene non si muova…
– Compare, cosa m’avevate detto, allora? Volete scherzare? Il Re a chi
fallisce la prova fa tagliar la testa! Compare! Ehi, compare!
– Sì, io ci sto bene! E voi credete che io me ne vada!
– Ma come? E io ci lascio le cuoia!
– Ma non mi dite! Ma lasciate andare! Tanto, di qua non me ne vado
neanche a schioppettate!
Il povero compare a pregarlo, a scongiurarlo: ma non c’era verso.
Ormai il tempo prescritto stava per scadere; il finto medico andò dal Re e
gli disse: – Maestà, per guarire vostra figlia mi manca solo una cosa; che
voi facciate sparare i cannoni delle vostre fregate.
Il Re andò alla finestra. – Fregate, fuoco!
E i cannoni delle fregate: – Bum! Bum! Bum!
Diavolozoppo che da dentro il corpo della Reginetta non vedeva
niente domandò: – Compare, cosa sono tutte queste cannonate?
– Entra una nave in porto, e spara a salve.
– E chi arriva?
Il compare andò alla finestra. – Oh! Arriva vostra moglie!
– Mia moglie! – fece Diavolozoppo. – Mia moglie! Ma io scappo! Io
scappo subito! Io non ne voglio sentire neanche l’odore!
Dalla bocca della Reginetta uscì una saetta di fuoco e su quella saetta
Diavolozoppo scappò via, e la Reginetta all’istante si sentì guarita.
– Maestà! È guarita, Maestà! – chiamò il compare.
– Bravo! – fece il Re, – la mano e la corona sono vostre.
E così cominciarono i guai per il diavolo compare.
E chi l’ha detta e chi l’ha fatta dire
Di mala morte mai debba morire.</p>
		</div>
		<div xml:id="fable163">
		<span><placeName>Palermo</placeName></span>
            <head><note>163.  I tre racconti dei tre figli dei tre mercanti</note></head>
			<p>C’erano una volta <persName source="#fable163" type="protagonist" subtype="explorer">tre figli</persName> di tre mercanti e decisero d’andare a caccia
tutti e tre. Andarono a dormire presto e a mezzanotte uno di loro si
svegliò, vide il chiar di luna e lo credette chiar di sole; si vestì da
caccia, prese i cani e andò a chiamare i suoi amici. Tutti e tre si misero
in cammino ed era sempre notte. Si turbò il cielo, venne giù acqua a
catini, i tre cacciatori non trovarono albero abbastanza frondoso per
poterli riparare. Scorsero un lume: trovarono un palazzo.
– È notte, – disse una <persName source="#fable163" type="helper" subtype="citizen">cameriera</persName>. – È l’ora questa di bussare?
E i cacciatori: – Non ci volete dar riparo?
La cameriera rispose: – Vado a dirlo alla padrona. Signora, ci sono tre,
bagnati come pulcini; li faccio entrare?
– Sì.
Così entrarono, sedettero davanti alla Signora che era bella e vedova,
e disse: – Mettetevi questi vestiti del mio povero marito, mentre i vostri
asciugano, e mangiate. Poi ognuno di voi deve raccontarmi una storia
che gli è successa. Chi mi racconterà la più terribile, io lo sposerò.
Cominciò il più grande:
– Dunque, Signora, io sono figlio d’un mercante. Una volta mio padre
mi mandò per un commercio. Per strada, m’accompagnai con un uomo
imbacuccato, che non avevo mai visto, e pareva conoscere i luoghi. A
sera, mi disse: «Venite con me, so dove portarvi a dormire». Entrammo in
una casa solitaria e la porta si chiuse alle mie spalle. Ero in uno stanzone
in mezzo al quale c’era una gabbia di ferro, piena di cristiani chiusi
dentro. «Chi siete?», domandavo a quei cristiani e loro a segni mi
facevano capire che sarei stato chiuso dentro anch’io. Ma parlare non
potevano, perché c’era un <persName source="#fable163" type="villain" subtype="monster">Gigante</persName> che faceva la guardia, ed era questo
Gigante che faceva rapire i cristiani e li teneva chiusi. Così fui preso
anch’io dalla mano del Gigante e cacciato nella gabbia. Domandai ai
compagni: «E adesso?» «Zitto», mi dissero, «ogni mattina il Gigante
prende uno di noialtri e se lo mangia.» Così vivevamo, zitti e pieni di
paura, e quando il Gigante avanzava la sua mano, ci stringevamo fitti
fitti uno sull’altro. Il Gigante ogni tanto s’annoiava; allora prendeva una
chitarra e suonava una canzone. Una volta, suonando, gli si ruppero le
corde. «Se c’è qualcuno di voi qua dentro», disse, «che sa aggiustarmi la
chitarra, gli do la libertà.» Allora io, pronto, dissi a gran voce: «Signor
Gigante, io faccio il chitarraio, mio padre è chitarraio, mio nonno è
chitarraio, e tutto il mio parentado è chitarraio». Il Gigante disse:
«Vediamo», e mi tolse dalla gabbia. Presi la chitarra; e rompi di qua, tira
di là, finii per aggiustargliela. Allora il Gigante m’accarezzò sul capo, e
mi diede un anello. «Mettiti l’anello al dito e sarai libero», mi disse. Io mi
misi l’anello e subito fui fuori dalla casa. Mi misi a correre per la
campagna finché mi ritrovai davanti alla porta del Gigante. «Come può
essere? Sono di nuovo qua?» Mi misi a correre nella direzione opposta e
corri corri mi ritrovai ancora davanti a quella porta. «Ma sono sempre
qua!», gridai. In quel momento sentii fare pss! pss!, alzai gli occhi e vidi
a un’alta finestrella una bambina, che mi disse a bassa voce: «Butta via
quell’anello se vuoi uscire!» Io provai ma dovetti esclamare: «Non mi esce
più dal dito!» «Tagliati il dito! Presto!» «Non ho coltello!», feci io. «Eccone
uno!», disse la bambina, e me lo porse. Vicino alla porta c’era un
basamento di colonna: ci appoggiai la mano e mi mozzai d’un colpo il
dito con l’anello. Allora potei correre via e ritrovar la strada buona, e
ritornare a casa da mio padre.</p>
<p>La Signora aveva ascoltato tutto il racconto esclamando: – Ah,
poverino! Ah, poverino! – e ora tirò un respiro di sollievo, e passò al
secondo. Il secondo raccontò:
– Dunque, Signora, una volta mio padre, mercante, mi diede una
somma di danaro per un commercio. M’imbarcai e presi il largo, quando
si levò una gran tempesta e dovemmo buttare a mare ogni mercanzia.
Dopo la tempesta ci fu la bonaccia e restammo fermi in mezzo al mare.
Le provviste finirono presto, e non avevamo più nulla da mangiare.
Disse il <persName source="#fable163" type="villain" subtype="citizen">capitano</persName>: «Signori miei, siamo alla fame: ora scriviamo tutti i
nostri nomi e ogni mattina tireremo a sorte. Chi sarà sorteggiato, verrà
ucciso e mangiato dagli altri». Pensi, Signora, allo spavento che ci invase,
sentendo questa notizia! Ma se non volevamo morir di fame tutti, non
c’era altro da fare. Ogni mattina, dunque, si tirava a sorte; e a chi
toccava, lo squartavamo, e ne mangiavamo un pezzetto ciascuno.
Finimmo per restare in due: io e il capitano. L’indomani tirammo a sorte
tra noi due. Io m’ero messo in testa che se toccava al capitano
l’ammazzavo, ma se toccava a me non mi lasciavo ammazzare. Toccò al
capitano, che, poveretto, allargò le braccia, e mi disse: «Sono qui, fratello».
A me piangeva il cuore, ma mi feci forza e l’ammazzai. Lo tagliai in
quattro pezzi: e uno dei quarti l’appesi alle corde. Venne un’aquila e si
portò via quel quarto di cristiano. Appesi un altro quarto; tornò l’aquila e
lo prese. Ero disperato. Anche il terzo quarto me lo mangiò l’aquila.
Quando non mi restava che l’ultimo e l’aquila s’abbassò per prenderlo, io
m’afferrai alle sue zampe. L’aquila volò e io mi tenevo appeso, via per il
cielo. Passò accosto a una montagna, e io mi buttai. Sdirupa di qua,
sdirupa di là, mi salvai la vita e tornai a casa.
– Poveretto! Poveretto! – diceva la Signora. – Anche questa è una
storia ben terribile. Ora tocca a voi, – disse al terzo.
– Signora mia, la mia storia fa rizzare i capelli in testa. Dovete sapere
che anch’io fui mandato da mio padre per mercanzia. A sera, presi
alloggio a una locanda. Dopo cena m’andai a coricare, e poiché la sera
dico sempre le mie devozioni, mi inginocchiai accanto al letto per dirle.
Mentre pregavo, e m’inchinavo per baciare terra, vidi un uomo sotto il
letto. Guardai meglio: era un morto lì stecchito. Pensai: «Questo è un
uomo ucciso ieri sera, e questo è un posto dove hanno abitudine di
ammazzar la gente che dorme». Cosa feci, allora? Presi il morto e lo
coricai nel letto, e io mi distesi sotto il letto, senza tirar il fiato. Passò
un’ora o due, e sentii aprirsi la porta. C’era il locandiere con uno
scalpello in mano, e lo sguattero con un martello; dietro veniva la moglie
con un lume: «Questo dorme della grossa», dissero. «Sotto!» Il locandiere
posò lo scalpello in testa al morto, lo sguattero diede un colpo di
martello, e la moglie disse: «Ora prendetelo e mettetelo sotto al letto e
quello di ieri notte buttiamolo dalla finestra». Sotto la finestra, c’era un
gran burrone, e io mi sentii già sfracellato. Ma il locandiere disse:
«Lasciamo tutto come sta, per stanotte. Domani, con la luce, vedremo». Se
ne andarono, ed io tirai il fiato. Mi misi ad aspettare il giorno. Appena
venne il sole, mi affacciai alla finestra, a far segni verso i paesi di là del
burrone. Fu chiamata la Giustizia, venne alla locanda, mi liberò e arrestò
il locandiere e tutti i suoi.
La Signora si mise a pensare quale delle tre storie era la più terribile.
E pensa che ti pensa, non ha ancora deciso.</p>
		</div>
		<div xml:id="fable164">
		<span><placeName>Palermo</placeName></span>
            <head><note>164.  La ragazza colomba</note></head>
			<p>Una volta c’era un <persName source="#fable164" type="protagonist" subtype="explorer">picciotto</persName>, disperato come un cane. Un giorno,
meschinello, non avendo di che mangiare, s’andò a sedere sulla riva del
mare a vedere se poteva combinare qualcosa per non restar digiuno. Dopo
un bel pezzo ch’era lì seduto, vide venire alla sua volta un <persName source="#fable164" type="helper" subtype="animal">Grecolevante</persName>,
 che gli domandò: – Che cos’hai, figlio bello, che te ne stai così
impensierito?
– Che volete che abbia? – rispose il picciotto. – Sono morto di fame;
non ho né da mangiare né da sperare.
– Oh, figlio mio, sta’ allegro, vieni con me che ti darò da mangiare, e
danari e tutto quel che vuoi.
– E che cosa devo fare? – disse il picciotto.
– Niente. Con me c’è da lavorare solo una volta all’anno.
Al povero picciotto venne un cuore grande così, meschinello. Fecero il
contratto, e il tempo passava e il picciotto non aveva niente da fare. Una
volta il Greco-levante lo chiamò e disse: – Sella due cavalli che dobbiamo
partire –. Il picciotto preparò e partirono. Cammina cammina, arrivarono
ai piedi d’un’alta montagna. Il Greco-levante disse: – Ora devi salire
lassù in cima.
– E come faccio? – disse il picciotto.
– Questo lo so io.
– E se io non ci volessi salire?
– Abbiamo stabilito che dovevi lavorare una volta all’anno. Ti piaccia
o non ti piaccia, questa è la volta. Devi andare lassù in cima e buttarmi
giù tutte le pietre che ci sono.
Detto questo, prese un cavallo, lo uccise, lo spellò e fece entrare il
picciotto nella pelle. In quella un’aquila che volava in cielo vide la pelle
di cavallo, s’abbassò, la prese coi suoi artigli e la sollevò in cielo, col
picciotto dentro. L’aquila si posò sulla cima della montagna e il picciotto
saltò fuori dalla pelle. – Buttami giù le pietre! – gridò di sotto il Grecolevante.
Il picciotto si guardò attorno: altro che pietre! Erano brillanti,
diamanti e verghe d’oro, grosse come alberi! Guardò giù e c’era il Grecolevante
che sembrava una formica e gridava: – Dai, giù, butta le pietre!
Il picciotto pensò: «Adesso, se gli getto le pietre, lui mi lascia quassù
in cima e non posso più tornare giù. È meglio che le pietre me le tenga
io e veda di cavarmi d’impaccio da solo».
Esplorò bene la cima della montagna e vide una specie di bocca di
pozzo. Alzò il coperchio, si calò giù, e si trovò in un bellissimo palazzo.
Era il palazzo del <persName source="#fable164" type="helper" subtype="magician">Mago Savino</persName>.
– Cosa cerchi sulla mia montagna? – disse il Mago appena lo vide. –
Io ti faccio arrosto e ti mangio! Tu sei venuto a rubarmi le pietre per
quel brigante del Greco-levante. Tutti gli anni mi fa questo scherzo, e
tutti gli anni mi mangio un suo servitore!
Il povero picciotto, tutto tremante, si buttò ai suoi piedi e gli giurò
che non aveva nessuna pietra.
– Se è vero, – disse il Mago Savino, – sarai salvo –. Andò su, contò le
pietre e vide che non ne mancavano. – Bene, – disse il Mago, – hai detto
la verità. Ti prendo a mio servizio. Io ho dodici cavalli. Ogni mattina tu
darai novantanove legnate a ciascun cavallo: ma bada bene, i colpi voglio
sentirli io di qui. Hai capito?
Alla mattina, il picciotto andò con un grosso randello nella stalla, ma
aveva compassione dei cavalli e non sapeva come fare. Un cavallo allora
si voltò e gli parlò: – Non ci battere, una volta eravamo uomini come te
e siamo stati cambiati in cavalli dal Mago Savino. Da’ le bastonate in
terra e noi nitriremo come se fossimo picchiati.
Il picciotto seguì il consiglio e il Mago sentiva il colpo del randello e
i nitriti ed era contento. – Senti, – disse un giorno uno di quei cavalli al
picciotto, – vuoi trovare la fortuna? Va’ in giardino, troverai una bella
vasca. Ci vanno ogni mattina dodici colombe a bere, s’infilano nell’acqua
ed escono dodici ragazze belle come il sole, che posano le loro vesti da
colomba appese a un albero e si mettono a giocare. Tu non devi far altro
che nasconderti tra gli alberi, e quando sono nel bel mezzo del gioco,
afferrare la veste della più bella di tutte e nascondertela in seno. Lei ti
dirà: «Dammi la veste! Dammi la veste!» Ma tu guardati bene dal
dargliela, sai, sta’ attento, perché sennò ridiventa colomba e se ne va con
le altre.</p>
<p>Il picciotto fece come gli aveva detto il cavallo: si rannicchiò in un
punto dove non poteva esser visto, e aspettò la mattina. Alle prime luci,
sentì un frullo sempre più forte; fece capolino e vide uno stormo di
colombe. Facendosi piccino piccino si disse: «Zitto che son loro!» Giunte
alla fonte, le colombe bevvero e poi si tuffarono nell’acqua; quando
affiorarono di nuovo erano <persName source="#fable164" type="prize" subtype="lover">dodici belle ragazze</persName> che parevano angeli scesi
dal cielo, e cominciarono a giocare tra loro, correndo e facendo le pazze.
Il picciotto, quando gli parve il momento, uscì adagio adagio, cacciò
una mano, afferrò una veste e se la ficcò sotto la pettorina della giubba.
Allora tutte le ragazze ridiventarono colombe e scomparvero a volo per
l’aria. Soltanto una non ritrovò la sua veste di colomba e restò sola di
fronte a lui, e non sapeva dir altro che: – Dammi la veste! Dammi la
veste! – Il picciotto scappò via, e la ragazza gli correva dietro.
Finalmente, dopo aver corso per una lunga strada (era il cavallo che
gliel’aveva insegnata) arrivò a casa sua e presentò la ragazza alla madre:
– Madre mia, questa è la mia sposa: sta’ bene attenta a non farla uscire!
Prima d’andarsene dalla montagna, s’era riempito le tasche di pietre
preziose. E appena a casa, pensò di andarle a vendere. La ragazza restò
sola con la suocera. E per tutto il giorno non faceva altro che intronarle
il capo dicendole: – Dammi la veste! Dammi la veste! – fino a che la
donna non ne poté più: – Madonna mia! Questa è come un sonaglio
attaccato all’orecchio. Vediamo se trovo questa veste!
Pensò che il figlio doveva averla messa nel cassone del canterano.
Cercò, e difatti trovò una bella veste da colomba. – Forse è questa, figlia
mia? – Non l’aveva ancora tirata fuori, che la ragazza l’afferrò, se la
buttò addosso, ridiventò colomba e volò via.
La vecchia, a questo tiro, restò più morta che viva. – Come faccio ora
che viene mio figlio? Cosa gli dico, quando non vedrà più la sua sposa?
– Proprio in quel momento sentì il campanello ed era il figlio, che a non
trovare più sua moglie, si gonfiò di rabbia come una vescica. – Oh,
mamma, che tradimento m’avete fatto! – gridò. Poi quando la sua rabbia
fu sbollita, disse: – Mamma, datemi la santa benedizione che vado a
ritrovarla –. Mise un pezzo di pane nella bisaccia e partì.
Traversando un bosco incontrò <persName source="#fable164" type="villain" subtype="citizen">tre briganti</persName> che litigavano. Lo
chiamarono e gli dissero: – Tu che sei forestiero, facci da giudice.
Abbiamo rubato tre oggetti e ora siamo in lite per spartirceli. Dicci come
dobbiamo fare.
– Che oggetti sono?
– Una borsa che ogni volta che l’apri è piena di quattrini, un paio di
stivali che ti fanno camminare più del vento, e un mantello che quando
lo metti, vedi e non sei visto.
Il picciotto disse: – Fatemi provare se è vero quello che dite –. Si mise
gli stivali, prese la borsa e poi si avvolse nel mantello. – Mi vedete? –
chiese.
– No! – risposero i briganti.
– Allora non mi vedrete mai più –. Scappò via con gli stivali che
correvano come il vento, e arrivò in cima alla montagna del Mago
Savino.
Si nascose di nuovo vicino alla vasca e vide le colombe venire a bere,
la sua in mezzo a loro. Saltò fuori e portò via la veste di lei appesa
all’albero.
– Dammi la veste! Dammi la veste! – ricominciò a gridare quella. Ma il
picciotto questa volta fu svelto, le diede fuoco e la bruciò.
– Sì, – disse la ragazza, – ora resterò con te e sarò la tua sposa, ma
prima devi andare a tagliare la testa al Mago Savino, e devi far
ridiventare uomini i dodici cavalli che sono nella stalla. Basta che strappi
tre peli dalla criniera a ciascuno.
Il picciotto col suo mantello che lo rendeva invisibile, tagliò la testa al
Mago, poi liberò i dodici cavalieri trasformati in cavalli, prese tutte le
pietre preziose, e tornò a casa con la fanciulla che era la figlia del Re di
Spagna.</p>
		</div>
		<div xml:id="fable165">
		<span><placeName>Palermo</placeName></span>
            <head><note>165.  Gesù e San Pietro in Sicilia</note></head>
			<p>Le pietre in pane</p>
			<p>Quando il <persName source="#fable165" type="helper" subtype="caregiver">Maestro</persName> andava per il mondo coi tredici Apostoli, una volta si
trovarono affamati in mezzo alla campagna e non avevano più pane.
Disse il Maestro: – Caricatevi una pietra ognuno –. Gli Apostoli si
caricarono una pietra ognuno, e <persName source="#fable165" type="protagonist" subtype="trickster">Pietro</persName> ne scelse una piccina piccina. E
ripresero il cammino, tutti piegati sotto il carico, tranne Pietro che se ne
andava leggero. Arrivarono a un paese, cercarono di comprare del pane,
ma non ce n’era. – Allora, – disse il Maestro, – vi farò la benedizione, e
le pietre diventeranno pane.
Così fece, e tutti gli Apostoli ebbero dei grossi pani da mangiare, ma
Pietro che s’era portato quella pietruzza, si trovò in mano un panino, e si
sentì schiantare il cuore. – Maestro, e io, come mangio?
– Eh, fratello, perché ti sei preso una pietruzza? Gli altri che
andavano carichi hanno avuto pane in abbondanza.
Ripresero il cammino, e il Maestro, un’altra volta, disse che si
caricassero una pietra. Stavolta Pietro, furbo, si caricò un masso che si
poteva sollevare appena, e così andava, muovendo i passi a fatica,
mentre gli altri camminavano tutti con pietre leggere. E il Signore disse
agli Apostoli: – Ragazzi, ora ci faremo una risata alle spalle di Pietro.
Giunsero ad un paese, ed era pieno di botteghe di fornai che
sfornavano pane proprio allora. Gli Apostoli buttarono via le loro pietre.
Arrivò San Pietro, piegato in due sotto il masso e a vedere tutto quel
pane gli prese tanta rabbia che non ne volle nemmeno assaggiare.</p>
			
			
			
		</div>
		<div xml:id="fable166">
		<span><placeName>Entroterra palermitano</placeName></span>
            <head><note>166. L’orologio del Barbiere</note></head>
			<p>Si conta e si racconta a lor Signori che c’era un <persName source="#fable166" type="helper" subtype="citizen">Barbiere</persName>; e questo
Barbiere aveva un orologio che era secoli e secoli che camminava senza
che nessuno gli desse la corda, e non si fermava mai, non si stancava
mai, e non sgarrava mai l’ora d’un minuto. Il Barbiere gli aveva dato la
corda una volta sola, e da allora in poi: tic e tac, tic e tac, tic e tac…
Il Barbiere era vecchio, vecchio da non sapere manco lui le centinaia
d’anni che aveva, e quante mai religioni di gente aveva visto. Tutti i
paesani accorrevano da lui, alla sua bottega, per chiedere all’orologio le
cose che avevano bisogno di sapere.
Veniva il contadinuccio, stanco e amaro, che aveva bisogno dell’acqua
per il tempo della semina; e vedeva le porte del cielo ancora chiuse. –
Dimmi, orologio, quando piove?
E l’<persName source="#fable166" type="protagonist" subtype="object">orologio</persName>:
Tic tac, tic tac, tic tac,
Finché sono rosso io,
L’acqua non viene, il cielo è mio,
E tuonando e rituonando
Se ora non piove pioverà un altr’anno.
Veniva il vecchierello, appoggiato al suo bastone, con l’asma da non
poterne più, e domandava: – Orologio, orologio, nella mia lampada ce
n’è assai di olio?
E l’orologio, subito:
Tic tac, tic tac, tic tac,
Dai sessanta fin ai settanta
Brucia via l’olio alla lampa,
Quando i settanta prendono il volo
S’accende a stento il lucignolo solo.
Veniva il giovane innamorato, tutto montato, a naso all’aria, – Dimmi,
orologio, c’è nessuno che naviga più felice di me nel regno d’amore?
Tic tac, tic tac, tic tac,
fa l’orologio,
Se il regnante non ha giudizio
Dal trono cade nel precipizio,
Oggi fa tanta figura
E domani è in sepoltura.
Viene il malandrino di prima forza, il capo della Camorra delle
Vicarie, tutto nappa e ciuffi, 44 tutto bottoni e anelli, e dice, tutto nei
denti: 45 – Dico a te, ’rologio, quanti ce n’è di potentati che la possono
fare franca a questa mano? Parla, che ti si rompesse la catena!
E l’orologio più nei denti di lui:
Tic tac, tic tac, tic tac,
Chi corre scalzo sulla tagliola
O prima o dopo ci lascia la suola.
Poi viene il meschino, afflitto, digiuno, mezzonudo, malato dalla testa
ai piedi. – O orologio, o orologio, e quando finiranno questi guai? Dimmi,
per carità, questa morte, quando viene?
E l’orologio, al solito:
Tic tac, tic tac, tic tac,
Agli infelici, ai disgraziati
Spesso più giorni sono destinati.
E così ogni sorta di gente veniva a vedere questo orologio
meraviglioso, e tutti ci parlavano, e a tutti dava risposta. Era
quest’orologio che sapeva dire quando si facevano i frutti, quando veniva
l’inverno e quando l’estate, a che ora faceva giorno e a che ora la
giornata finiva, e quanti anni aveva la gente, insomma era un orologio
senza pari, un orologio-macchina, 46 e non c’era cosa che non sapesse.
Ognuno l’avrebbe voluto nella propria casa, ma nessuno lo poteva avere
perché era fatato, e per ciò inutilmente si struggevano. Ma tutti poi,
volere o non volere, di nascosto o in palese, dovevano lodare il vecchio
maestro Barbiere che aveva saputo fare quell’ingegnoso orologio, e l’aveva
fatto camminare per sempre, e che nessuno poteva rompere né conservare
tranne il Maestro che l’aveva fatto.</p>
		</div>
		<div xml:id="fable167">
		<span><placeName>Entroterra palermitano</placeName></span>
            <head><note>167. La sorella del Conte</note></head>
			<p>Si conta e si racconta che c’era una volta un <persName source="#fable167" type="villain" subtype="caregiver">Conte</persName> ricco quanto il mare,
e questo Conte aveva una sorella bella quanto il sole e la luna, che aveva
diciott’anni. Per gelosia di questa sorella, egli la teneva sempre sotto
chiave in un quartiere del suo palazzo, tanto che nessuno l’aveva mai
vista né conosciuta. La bella <persName source="#fable167" type="protagonist" subtype="lover">Contessina</persName>, che non ne poteva più di star
lì rinchiusa, di notte, adagio adagio, si mise a scavare nel muro della
sua stanza, sotto un quadro. Muro a muro del palazzo del Conte c’era il
palazzo del Reuzzo, e il pertugio in quel muro dava negli appartamenti
del Reuzzo, sotto un altro quadro, cosicché non si vedeva.
Una notte, la Contessina spostò un poco il quadro e guardò nella
camera del Reuzzo. Vide un prezioso lampadario acceso e gli disse:
Lampada d’oro, lampada d’argento,
Che fa il tuo <persName source="#fable167" type="helper" subtype="sovereign">Reuzzo</persName>, dorme o veglia?
E il lampadario rispose:
Entrate, Signora, entrate sicura.
Il Reuzzo dorme, non abbiate paura.
Ella entrò e andò a coricarsi a fianco del Reuzzo. Il Reuzzo si desta,
l’abbraccia, la bacia, e le dice:
Signora, donde siete, donde state?
Di quale stato siete?
E lei, facendo ridere la sua boccuccia d’oro, rispondeva:
Reuzzo, che chiedete, che guardate?
Tacetevi ed amate.
Quando il Reuzzo si risvegliò e non si vide più quella bella Dea
vicina, si rivestì in un lampo e chiamò Consiglio. – Consiglio! Consiglio!
– Venne il Consiglio e il Reuzzo gli raccontò lo stato delle cose. – Cosa
devo fare per farla restar con me?
– Sacra Corona, – disse il Consiglio, – quando voi l’abbracciate,
legatevi i suoi capelli a un braccio. Così quando se ne vorrà andare vi
dovete svegliare per forza.
Venne la sera e la Contessina domandò:
Lampada d’oro, lampada d’argento,
Che fa il tuo Reuzzo, dorme o veglia?
E il lampadario:
Entrate, Signora, entrate sicura.
Il Reuzzo dorme, non abbiate paura.
Ella entra e s’infila sotto le coperte.
– Signora, donde siete, donde state?
Di quale stato siete?
– Reuzzo, che chiedete, che guardate?
Tacetevi ed amate.
Così s’addormentarono e il Reuzzo s’era legato al braccio i bei capelli
della Contessina. La Contessina piglia una forbice, si taglia i capelli e se
ne va. Il Reuzzo si sveglia. – Consiglio! Consiglio! La Dea m’ha lasciato i
capelli ed è sparita!
Risponde il Consiglio: – Sacra Corona, attaccatevi al collo la sua
collanina d’oro.
La notte dopo, s’affacciò ancora la Contessina:
Lampada d’oro, lampada d’argento,
Che fa il tuo Reuzzo, dorme o veglia?
E il lampadario rispose:
Entrate, Signora, entrate sicura.
Il Reuzzo dorme, non abbiate paura.
Il Reuzzo, quando l’ebbe tra le braccia le chiese ancora:
Signora, donde siete, donde state?
Di quale stato siete?
E lei al solito rispose:
Reuzzo, che chiedete, che guardate?
Tacetevi ed amate.
Il Reuzzo si passò intorno al collo la collanina di lei; ma appena
s’addormentò lei tagliò la collanina e sparì. Alla mattina: – Consiglio!
Consiglio! – e riferì la cosa. E il Consiglio: – Sacra Corona, prendete un
bacile d’acqua di zafferano e mettetelo sotto il letto. Appena essa si leva
la camicia, voi gettatela a bagno nello zafferano… Così, quando se la
metterà per andar via, per dove passerà lascerà l’orma.
Alla notte che venne, il Reuzzo preparò il bacile con lo zafferano e si
coricò. A mezzanotte ella disse al lampadario:
Lampada d’oro, lampada d’argento,
Che fa il tuo Reuzzo, dorme o veglia?
E il lampadario rispose:
Entrate, Signora, entrate sicura.
Il Reuzzo dorme, non abbiate paura.
Il Reuzzo, risvegliandosi, le fece la solita domanda:
Signora, donde siete, donde state?
Di quale stato siete?
E lei gli diede la solita risposta:
Reuzzo, che chiedete, che guardate?
Tacetevi ed amate.
Quando il Reuzzo sprofondò nel sonno, ella si levò quatta quatta, fece
per andarsene ma trovò la camicia a mollo nello zafferano. Senza dir
nulla, torce e spreme ben pulita la camicia, e scappa senza lasciare orme.
Da quella sera in poi, il Reuzzo aspettò invano la sua Dea, e ne era
disperato. Ma dopo nove mesi, una mattina, appena sveglio, si trovò
coricato al fianco un bambino bello che pareva un angelo. Si vestì in un
lampo, gridando: – Consiglio! Consiglio! – e mostrò al Consiglio il
bambino dicendo: – Questo è mio figlio. Come farò ora a riconoscere sua
madre?</p>
<p>E il <persName source="#fable167" type="helper" subtype="citizen">Consiglio</persName> rispose: – Sacra Corona, fate finta che sia morto,
mettetelo in mezzo alla chiesa, e date ordine che tutte le donne della
città vengano a piangerlo. Chi lo piangerà più di tutte, sarà sua madre.
Così il Reuzzo fece. Venivano ogni sorta di donne, dicevano: – Figlio,
figlio! – e partivano com’erano venute. Venne alla fine la Contessina e
con le lagrime che le scendevano giù si mise a strapparsi i capelli e a
gridare:
O figlio! figlio!
Che per avere troppe bellezze
Mi son tagliata le mie brune trecce,
Che per essere troppo bella
Mi son tagliata la mia catenella,
Che per esser troppo vana
Ho la camicia di zafferana.
Il Reuzzo e il Consiglio e tutti si misero a gridare: – Questa è la
madre! Questa è la madre!
In quel momento si fece avanti un uomo con la sciabola sfoderata. Era
il Conte, che puntò la spada sulla sorella. Ma il Reuzzo si buttò in
mezzo, e disse:
Fermati, Conte, vergogna non è,
Sorella di Conte e moglie di Re!
E si sposarono in quella stessa chiesa.</p>
			
		</div>
		<div xml:id="fable168">
		<span><placeName>Entroterra palermitano</placeName></span>
            <head><note>168. Mastro Francesco Siedi-e-mangia</note></head>
			<p>Una volta si conta e si racconta che c’era un ciabattino che si chiamava
<persName source="#fable168" type="innocent" subtype="citizen">Mastro Francesco</persName>, e poiché era un battifiacca lo chiamavano tutti Mastro
Francesco Siedi-e-mangia. Questo Mastro Francesco aveva cinque figlie
una più bella dell’altra, e brave come il sole. Ma con quel padre che
lavorava poco e guadagnava ancora meno, non sapevano come fare a
tirare avanti. S’alzava tardi, si vestiva, e via alla taverna, e tutto quel che
guadagnavano le figlie se lo infilava sotto il naso.
Alla fine le figlie gli dissero che con le buone o con le cattive doveva
mettersi a lavorare. Lui prende deschetto, forme e martello, si mette tutto
in spalla, e comincia a girare il paese gridando: – Rattoppascarpe! – Ma
chi mai l’aveva da chiamare, se tutti lo conoscevano come il primo
battifiacca e ubriacone del paese! Quando vide che al suo paese avrebbe
mangiato mosche, andò a un paese tre miglia distante. E anche lì: –
Rattoppascarpe! Rattoppascarpe! Chi vuole il rattoppascarpe! – Già gli
mancava la voce e nessuno l’aveva ancora chiamato, e lo stomaco gli
dava certe fitte da togliere il respiro.
Veniva sera, ed ecco che da un gran palazzo, lo chiama una <persName source="#fable168" type="villain" subtype="monster">Signora</persName>.
Lui sale e la trova in letto. – Aggiustatemi questa scarpa che l’ho
sfondata.
Mastro Francesco gliel’aggiustò del suo meglio e la Signora gli diede
un tarì, e gli disse: – So che avete cinque figlie ragazze; io sono malata,
ho bisogno d’esser servita bene; mi volete dare per cameriera una delle
vostre figlie?
– Sissignora, – disse Mastro Francesco, – domani ve la mando. –
Tornato a casa, raccontò tutto alle figlie e alla più grande disse: – Ci
andrai tu, domani.
La mattina, la <persName source="#fable168" type="helper" subtype="citizen">figlia</persName> si presentò alla Signora. – Ih, sei venuta, figlia! –
disse la Signora. – Siedi qua, dammi un bacio. Ora tu con me devi vivere
felice, con tutti i divertimenti e gli sciali che vuoi. Lo vedi, io non mi
posso muovere da letto, perciò la padrona sei tu. Va’, figlia, ora scopa la
casa, fa’ pulizia, poi pulisciti e vestiti bene anche tu, che quando torna
mio marito trovi tutto in ordine.
La ragazza si mise a scopare, e solleva il copriletto che toccava terra
per scopare là sotto. E cosa vede? Una coda lunga lunga e pelosa che
usciva di sotto le lenzuola e finiva sotto il letto.
«Povera me! Dove son capitata! – fa tra sé la ragazza. – Mamma-
Draga è, non Signora!», e piano piano si tirò indietro.
– Stammi bene a sentire, tu! – fece la Signora, e già aveva cambiato
voce, – scopa da tutte le parti, ma non sotto il letto, hai capito?
La ragazza finse d’andare in un’altra stanza e quatta quatta se la
svignò e tornò a casa. Suo padre, quando la vide: – Come, sei tornata?
– Padre, Mamma-Draga è, non Signora: sotto il letto ha una coda
lunga così, nera e pelosa. Dite quel che volete, io non ci torno.
– Stattene a casa, allora, – disse Mastro Francesco, – e mandiamoci la
seconda –. Alla seconda figlia, la Signora fece le stesse carezze e disse le
stesse belle parole, ma anche lei s’accorse della coda e scappò a casa.
Mastro Francesco a quel buon salario della Signora, col quale poteva
mangiare e vestirsi senza muovere un dito, ci teneva proprio. Così
mandò dalla Signora la figliola seguente, e poi l’altra ancora, e infine la
più piccola, e tutte tornarono a casa di corsa, spaventate dalla codaccia
nera e pelosa.</p>
<p>– Meglio qua, – dicevano, – meglio qua a casa nostra, a lavorare notte
e giorno, e guadagnarci il pane sudando sangue, coi nostri vecchi stracci,
piuttosto che a casa della Draga, a mangiare e vestire bene con poca
fatica, per poi finir mangiati! Padre, se vi piace tanto, andate voi dalla
Draga.
Il padre non si poteva dar pace. E decise d’andare lui a servizio dalla
Signora. Il servizio, tanto, era leggero e poteva mangiare e vestire come
un principe.
E difatti, come un principe lo trattò la Signora: bei vestiti, buoni piatti,
anelli d’oro, divertimenti e sciali. Tutto il suo lavoro era far la spesa, far
pulizia alla camera, poi si sedeva, buttava una gamba qua e una là e se
ne stava in panciolle tutto il giorno. Così passò un po’ di tempo e Siedie-
mangia ingrassava, ingrassava. Quando fu ben ingrassato, la Signora lo
chiamò. Lui s’avvicinò al letto: – Cosa comanda, Signora?
La Mamma-Draga ghignò, l’afferrò per un braccio puntandogli dentro
le unghie e gli disse:
Siedi-e-mangia, Mangia-e-siedi,
Che parte vuoi ti mangi,
Dalla testa oppur dai piedi?
Tremando come una foglia, con un filo di voce, Mastro Francesco
rispose:
Chi alle figlie sue non crede
Sia mangiato per il piede.
Allora la Mamma-Draga lo prese per i piedi, succhiò e lo tirò su in un
sorso, dritto dritto, senza neanche lasciargli le ossa.
Le figlie restarono tranquille e contente
E Mastro Francesco morì come un fetente.
E chi l’ha detto e chi l’ha fatto dire
Non debba della sua morte morire.</p>
			
		</div>
		<div xml:id="fable169">
		<span><placeName> Madonie</placeName></span>
            <head><note>169. Le nozze d’una Regina e d’un brigante</note></head>
			<p>Si racconta che c’era una volta un Re e una Regina. Avevano una figlia
e volevano sposarla. Il <persName source="#fable169" type="dispatcher" subtype="sovereign">Re</persName> fece affiggere un bando che tutti i regnanti e i
titolati concorressero a palazzo reale per esser passati in rivista. Tutti
concorsero, e il Re con sua <persName source="#fable169" type="helper" subtype="citizen">figlia</persName> al braccio stava a veder passare la
sfilata. Il primo che a sua figlia fosse piaciuto gliel’avrebbe dato in sposo.
Prima sfilarono tutti i Re, poi i Principi, poi i Baroni, i Cavalieri e i
Professori. La figlia del Re non trovò nessun Re che le piacesse, e
neanche nessun Principe. Sfilarono i Baroni e neanche quelli le piacevano.
I Cavalieri lo stesso. Passarono i Professori e lei puntò il dito su uno di
loro: – Padre mio, il mio sposo sarà quello –. Era un <persName source="#fable169" type="villain" subtype="citizen">Professore</persName> forestiero,
che nessuno conosceva. Il Re aveva dato la sua parola e dovette farla
sposare al Professore. Dopo le nozze, lo sposo volle subito partire. La
sposa salutò il padre e la madre, e partirono, seguiti dalla truppa. Dopo
aver marciato per mezza giornata i soldati dissero allo sposo: – Altezza,
ora pranziamo.
E lui: – A quest’ora non si pranza.
Dopo un altro po’ di cammino, gli fecero la stessa proposta. E lui
rispose ancora: – A quest’ora non si pranza.
I soldati, che non ne potevano più, gli dissero: – Allora ve n’andate a
quel paese, voi e la vostra regal sposa.
E lui: – Andateci voi e tutto lo stato maggiore –. I soldati fecero
dietro-front e i due sposi continuarono da soli.
Arrivarono in un posto solitario, tutto piante selvatiche e dirupi. –
Siamo arrivati a casa, – disse lo sposo.
– Come? Qui non c’è nessuna casa! – fece la figlia del Re che
cominciava ad aver paura.
Lo sposo batté tre volte il suo bastone e s’aperse una caverna
sotterranea. – Entra.
Ma la sposa disse: – Ho paura.
– Entra o t’ammazzo!
La sposa entrò. La caverna era piena di morti. Morti giovani e vecchi,
buttati uno sull’altro a cataste.
– Vedi questi morti? – disse lo sposo. – Il tuo lavoro è questo:
prenderli uno per uno e metterli in piedi in fila contro il muro. Ogni
sera ne porto un carro pieno.
Così la figlia del Re cominciò la sua vita da sposa. Sollevava i morti
dalla catasta e li metteva in piedi appoggiati al muro, in modo che
occupassero meno spazio e ce ne stessero di più. E ogni sera arrivava il
marito con un carro pieno di morti freschi. Era un lavoro duro, perché i
morti, oltretutto, pesavano. E non poteva mai uscire dalla caverna perché
era perfino sparita l’apertura.
La figlia del Re s’era portata con sé un po’ di mobilia, e fra questa
c’era un vecchio canterano, regalo d’una zia che era un po’ fata. Il
canterano, una volta che la sposa aperse un cassetto, parlò e disse: –
Comanda, padroncina!
E lei, subito: – Comando d’andarmene subito a casa da mio babbo e
da mia mamma.
Allora dal canterano uscì una <persName source="#fable169" type="helper" subtype="animal">colomba</persName> bianca, che disse: – Scrivi una
lettera a tuo padre e mettimela nel becco.
Così fece la sposa, e la colomba la portò al Re e aspettò la risposta. Il
Re scrisse:
Figlia mia, informati senz’indugio di come si può uscire dalla tua
caverna e confida nel mio aiuto.
Quando la colomba riportò alla giovane la risposta del padre ella
decise di fare buon viso al marito quella sera, per riuscire a fargli rivelare
il segreto. Al mattino si svegliò come stesse sognando. – Sai cosa
sognavo? – disse. – Che ero uscita dalla caverna.
– Eh, ci vuol altro! – disse il marito.
– Perché? Cosa ci vuole? – fece lei, con l’aria innocente.
– Be’, tanto per cominciare ci vuole un settimino come me che batta il
bastone tre volte sulla rupe perché la caverna si apra.
Appena la colomba ebbe trasmesso al Re il segreto del settimino, il Re
sguinzagliò i soldati per città e campagne, perché trovassero un
settimino. Una lavandaia che metteva la roba ad asciugare, vedendo quel
movimento di truppe pensò: «Qui mi rubano le lenzuola», e cominciò in
fretta a tirarle via dalle corde.</p>
<p>– Non aver paura che non veniamo per rubare, – le disse un caporale.
– Stiamo cercando un settimino, chiunque sia, perché lo vuole il Re.
– Oh, – disse la lavandaia, – io ho proprio un figlio settimino –. Andò
a casa e lo presentò ai soldati. Il <persName source="#fable169" type="helper" subtype="citizen">settimino</persName>, esile esile, si mise col Re alla
testa dei soldati, per andare a liberare la Reginella. Batté il bastone tre
volte sulla rupe, s’aperse la caverna, la Reginella era già pronta ad
aspettarli e se n’andò col padre, il settimino ed i soldati.
Per la strada videro una vecchia in un orto. – Nonna, – le dissero, –
se passa un uomo e vi chiede di noi, non ci avete veduti, d’accordo?
– Come? – fece la vecchia, – volete uva passa e aranci spremuti per
ricordo?
– Benissimo, – dissero loro, – siete proprio quel che fa per noi.
Di lì a poco, passò il brigante, che aveva trovato la caverna aperta e
la sposa sparita. – Avete visto una donna con la truppa? – chiese alla
vecchia.
– Che? Volete una cipolla per la zuppa?
– Macché cipolla! Un settimino e il Re insieme a sua figlia.
– Ah! Un etto di prezzemolo e basilico!
– No: la figliola del Re con i soldati!
– No, non cetrioli salati!
Il brigante scrollò le spalle e se ne andò. – Ma signore, perché vi siete
offeso! – gli diceva dietro la vecchia. – Nessuno ha parlato mai di cetrioli
salati!
La Reginella, giunta in salvo a casa di suo padre, si risposò poco dopo
con il Re della Siberia. Il suo primo sposo brigante, però, continuava ad
andare sulle sue tracce e architettò una cosa. Si vestì da santo, e si fece
mettere in un quadro. Era un quadro grande con una spessa cornice
chiusa con tre chiavistelli, e ci stava dentro il brigante in piedi che
sembrava un santo, dietro uno spesso vetro. Il quadro fu portato a
vendere al Re della Siberia, che lo vide così bello che sembrava vero, e
lo comprò per metterlo al capezzale. Mentre nella stanza non c’era
nessuno il brigante uscì dal quadro e mise sotto il guanciale del Re una
carta con l’incantesimo. La Regina, quando vide al capezzale quel quadro
di santo ebbe un sussulto, perché le pareva somigliasse al suo primo
marito brigante. Ma il Re la rimproverò perché non doveva aver paura
del quadro d’un santo.
Andarono a dormire. Appena si furono addormentati, il brigante
aperse il primo catenaccio per uscire. La Regina si svegliò al rumore del
catenaccio e diede un pizzicotto al marito, che tendesse l’orecchio anche
lui, ma il Re dormiva, perché l’incantesimo di quella carta era che chi
l’aveva sotto il guanciale dormiva e non si poteva svegliare. Il brigante
aperse il secondo catenaccio: il Re non si svegliava e la Regina era fredda
di paura. Aperse il terzo catenaccio, uscì e disse alla Regina: – Ora ti
taglio la testa, metti bene il collo sul guanciale.
La Regina per tener il collo ben alto prese anche il guanciale del
marito e così facendo la carta dell’incantesimo andò in terra. Il Re
all’istante si svegliò, suonò la tromba che portava appesa al collo notte e
giorno come fanno i Re, e tutti i soldati accorsero al passo. Videro il
brigante, lo ammazzarono e così finì.</p>
		</div>
		<div xml:id="fable170">
		<span><placeName> Ficarazzi</placeName></span>
            <head><note>170. Le sette teste d’agnello</note></head>
			<p>Una <persName source="#fable170" type="helper" subtype="citizen">vecchia</persName> aveva una nipote. La <persName source="#fable170" type="helper" subtype="citizen">nipote</persName> stava sempre in casa a fare
tutte le faccende e la vecchia usciva a far la spesa. Un giorno portò a
casa sette testine d’agnello. Le diede alla nipote e disse: – Atanasia, io
esco: cuocimi queste sette testine, e quando torno le mangiamo.
La ragazza si mise a cuocere le teste. C’era la gatta lì vicino e
sentendo il profumo che veniva fuor dalla casseruola, diceva:
Maramao, maramio,
Mezza tu e mezza io!
Allora la ragazza prese una delle sette teste d’agnello e metà ne diede
alla gatta e metà la mangiò lei. La <persName source="#fable170" type="helper" subtype="citizen">gatta</persName> mangiò, poi le disse ancora:
Maramao, maramio,
Mezza tu e mezza io!
La ragazza tagliò in due un’altra testa, metà per la gatta e metà per
sé. La gatta non ne aveva ancora abbastanza, e si rimise a miagolare:
Maramao, maramio,
Mezza tu e mezza io!
Insomma, a una a una, le sette teste andarono a finire tutte metà in
pancia alla gatta e metà ad Atanasia. Quando non ce ne furono più, la
ragazza cominciò a preoccuparsi, a grattarsi la zucca dicendo: – E ora
come faccio, quando torna la nonna? – E non sapendo come fare, aperse
la porta e scappò.
Quando la nonna tornò e vide la casa spalancata, le ossa delle teste
metà per terra e metà nel piatto, e non trovò più la nipote, cominciò a
dire: – Tutte, se le è mangiate… Tutte, se le è mangiate… – E prese a
mettere sottosopra la casa dicendo: – Tutte se le è mangiate…
Uscì di casa senza vedere dove andava: faceva pochi passi, si metteva
a pensare, poi scuoteva il capo: – Tutte, se le è mangiate… – e non si
poteva dar pace.
Intanto Atanasia cammina cammina, capitò in un bosco e vide tante
rose. – Oh, quanto sono belle! – disse, e con un filo di cotone che aveva,
si fece una corona di rose, una collana e due braccialetti. Se le mise in
testa, al collo e alle mani, e si sdraiò a dormire sotto un albero. Al
mattino, il Re che andava a caccia nel bosco, vide la ragazza che
dormiva. Si mise a guardarla e tanto gli piacque che se ne innamorò. La
svegliò e le disse: – Sono il Re; vuoi essere mia sposa?
E Atanasia: – Io, come vedete, sono povera. Come posso sperare di
sposarvi?
– Se è per questo, non te ne incaricare, – disse il Re, – io ti voglio e
devi essere mia moglie.
La ragazza arrossì, e fece cenno di sì col capo.
– Vieni con me a Palazzo, allora.
– Sissignore, ma ho lasciato a casa la nonna e bisogna mandarla a
prendere.</p>
<p>Il Re mandò a prenderla in carrozza, e nel banchetto delle nozze la
mise a fianco della nipote. Era un banchetto sontuoso; e la vecchia si
chinava all’orecchio della nipote e le diceva: – Tutte, te le sei mangiate…
E la nipote: – State zitta, ora!
Intervenne il Re: – Cosa desidera la signora zia? – (perché la
chiamava così).
Disse la sposa: – Vuole un abito come il mio.
– Le sia subito fatto, – disse il Re.
Dopo pranzo cominciò la conversazione, e la vecchia stava sempre a
dire nell’orecchio alla nipote: – Tutte, te le sei mangiate…
– Che vuole la signora zia? – domandò il Re.
– Vuole, – disse Atanasia, – un anello uguale al mio.
– Le sia subito fatto, – disse il Re.
Ma la vecchia già ricominciava: – Ma tutte, te le sei mangiate…
E il Re: – Che vuole la signora zia?
E Atanasia che non ne poteva più: – Vuole che è una vecchia
taccagna affamata, e anche in mezzo a tutte le ricchezze reali ancora
pensa a quello schifo di teste d’agnello!
Il Re, sdegnato di tanta avarizia, chiamò le guardie e comandò che le
fosse tagliata la testa in mezzo alla piazza.
Dove la testa cascò, nacque un albero. Era un salice piangente, e a
ogni vento che lo scuoteva, continuava a dire: – Tutte, se le è mangiate…
Tutte, se le è mangiate…</p>
		</div>
	    <div xml:id="fable171">
		<span><placeName>Provincia di Palermo</placeName></span>
            <head><note>171. I due negozianti di mare</note></head>
		<p>Una volta c’erano due compari. Uno dei due aveva un <persName source="#fable171" type="protagonist" subtype="explorer">figlio</persName>, l’altro
niente; e tutti e due amavano questo figlio con tutto il cuore. Erano
negozianti di mare, negozianti forti, che giravano tutti i regni. Un giorno
aveva da partire il compare senza figli, per le sue mercanzie; e mentre si
preparava per la partenza, il figlio dell’altro compare si mise a pregare il
padrino che lo portasse con sé, a impratichirsi del mare e dei negozi, e a
pregare il padre che lo lasciasse andare col <persName source="#fable171" type="helper" subtype="caregiver">padrino</persName>. Il <persName source="#fable171" type="helper" subtype="caregiver">padre</persName> non voleva,
il padrino nemmeno, ma il figlio tanto li pregò che finirono per
concedergli di partire con un bastimento che avrebbe navigato insieme a
quello del padrino.
Mentre erano in alto mare, ecco che si scatena una tempesta; ed era
una tempesta così forte, che i due legni si persero di vista. Il legno
dov’era il padrino si salvò; quello dov’era il giovane andò a fondo e tutti
gli uomini annegarono. Il giovane, fortunatamente, si mise a cavallo
d’una tavola e nuotò, nuotò, finché non toccò terra. Là a terra, solo, si
mise a girare sconsolato, e s’addentrò in un bosco abitato da fiere, e la
notte, per timore delle fiere, la passò in cima a una quercia. Il giorno,
visto che non c’erano più bestie in giro, scese e camminò per il bosco,
finché non arrivò in un punto in cui il bosco era attraversato da un’alta
muraglia, di cui non si vedeva né la fine né il principio. Aiutandosi coi
rami degli alberi, il giovane riuscì ad arrampicarsi in cima al muro e
vedere cosa c’era dall’altra parte. C’era una città e quelle mura erano
state alzate per difendersi dalle bestie feroci.
Di lassù in cima, il giovane, come meglio poté, riuscì a scendere ed
entrò nella città. «Adesso andrò a far la spesa, per mettere qualcosa sotto
i denti», pensò e prese una strada fiancheggiata da botteghe. Entrò da
un panettiere, domandò del pane, ma il panettiere non rispose. Entrò da
un salumaio, domandò del salame, ma il salumaio non rispose. Girò tutte
le botteghe, ma nessuno gli dava retta.
«Adesso vado a protestare dal Re!», si disse il giovane e andò a
Palazzo reale. – Si può entrare dal Re? – chiese alla sentinella. E la
sentinella: zitta. Affannato, disperato perché nessuno gli parlava, il
giovane entrò nel Palazzo e si mise a girare per le camere. Trovò la
camera più bella di tutte con un Real Letto, un Real Comodino, un Real
Lavamano e si disse: «Visto che nessuno mi dice niente, io me ne andrò
a dormire».
Subito saltarono fuori due belle damigelle, e tutte in silenzio, gli
prepararono una tavola, gli servirono cena. Lui mangiò, poi andò a
dormire.</p>
<p>Così cominciò per lui una bella vita in quella città silenziosa. Una
notte, mentre dormiva in quel Letto Reale, vide apparirgli vicino,
accompagnata dalle due damigelle, una <persName source="#fable171" type="prize" subtype="lover">giovane</persName> di meraviglioso aspetto,
tutta velata, che gli chiese: – Hai coraggio e fermezza?
E lui rispose: – Sì.
E lei: – Se hai coraggio e fermezza ti paleserò il mio segreto. Sappi che
io sono la figlia dell’Imperatore Scorzone, e mio padre prima di morire ha
incantato questa città, con tutti gli uomini, la servitù, l’esercito e me
compresa; e questo incantesimo è custodito da un Mago. Ma se tu starai
con me tutte le notti per un anno intero senza mai guardarmi e senza
palesare il mio segreto ad anima viva, l’incantesimo della città finirà, ed
io resterò Imperatrice e tu Imperatore, acclamato da tutto questo popolo.
E il giovane: – Ho coraggio e fermezza.
Ma dopo qualche giorno egli le disse che per poter stare un anno
tranquillo al suo fianco doveva prima andare a salutare suo padre, sua
madre e suo padrino, e le assicurò che sarebbe subito tornato.</p>
<p>L’Imperatrice era dubbiosa se lasciarlo partire, ma lui tanto la pregò che
gli fece preparare un bastimento, vi fece caricare un po’ dei suoi tesori, e
gli consegnò un bastone: – Con questo bastone, comanda, e ti troverai
subito dove vorrai. Ma ricordati di non palesare a nessuno il mio segreto.
Il giovane salì sul bastimento, batté il bastone, e si trovò nel porto
della città di suo padre. Diede ordine di portare i suoi tesori alla migliore
locanda e lì prese alloggio. – Conoscete un negoziante di mare? –
domandò alla gente.
– In questa città ce ne sono due, – gli risposero, – due compari, forti
negozianti, ma però ora sono ridotti all’elemosina.
– E come può essere?
– Deve sapere che il figlio d’uno dei due compari s’è perso in mare, e
il padre, non volendo credere che si fosse perso per disgrazia, ne diede la
colpa al suo compare, e gli fece causa, e nella causa tutti e due si
ridussero in miseria.
Il giovane, sentito questo discorso, mandò a chiamare suo padre. Il
padre non lo riconobbe. Il figlio disse: – Avrei piacere di fare un
commercio con voi e col vostro compare, visto che siete pratici di negozi
di mare.
– È impossibile, – rispose il padre, – perché tanto io che il mio
compare abbiamo fatto fallimento per causa d’una causa, per mio figlio
che il mio compare m’ha perso.
– Non importa, – disse il giovane, – tutti i capitali ce li metto io.
E fece subito preparare una gran tavolata, e invitò a pranzo anche
l’altro compare e le due mogli. Quando si ritrovarono faccia a faccia nella
locanda, i due compari e anche le loro mogli si guardarono male, da
quei nemici che erano diventati. Cominciarono a mangiare, ma i due
compari, dalla rabbia che avevano l’uno contro l’altro, non riuscivano a
mandare giù un boccone. Allora, il giovane prese una forchettata dal suo
piatto, e la porse a suo padre, dicendo: – Padre mio, accettate questo
boccone, che ve lo dona il vostro figlio che è qui presente sano e salvo.
Tutti balzano in piedi. Come impazziti di contentezza, cominciarono
ad abbracciarsi, a baciarsi, piangendo dall’allegria. Il giovane divise i suoi
tesori tra il padre e il padrino perché continuassero i loro negozi. E poi:
– Adesso vi saluto, perché devo ripartire.
– E dove vai? – gli chiese sua madre.
– Questo non te lo posso dire.</p>
<p>Ma la madre prese a pregarlo e a ripregarlo, finché lui non le spiegò
della figlia dell’Imperatore Scorzone, che lui non poteva vedere quant’era
bella.
E la madre: – Senti, io ti do una candela delle tenebre e quando lei
dorme, accendi la candela e guarda le sue bellezze.
Il giovane salì sul bastimento, batté il bastone e si ritrovò al porto
della città dell’Imperatore Scorzone. Andò a Palazzo reale e ritrovò la
figlia dell’Imperatore che l’aspettava. La sera si coricarono, e il giovane
non vedeva l’ora di guardare la sua bellezza. Mentre lei dormiva, lui
prese la candela, l’accese, e cominciò a scoprire la ragazza. Ma la candela
scolò una goccia di cera, e cadde sulla pelle di lei, scottandola. Si svegliò.
– Traditore! Tu hai palesato il mio segreto! Così non mi potrai più
liberare!
– O povero me! Ma io voglio ancora cercare di liberarti! Non c’è altro
mezzo?
– Devi andare nel bosco, combattere col <persName source="#fable171" type="helper" subtype="magician">Mago</persName> che custodisce
l’incantesimo e ammazzarlo!
– Sì. E quando l’ho ammazzato?
– Spaccagli la pancia; ci troverai un coniglio. Spacca il coniglio; ci
troverai una colomba. Spacca la colomba; ci troverai tre uova. Queste tre
uova devi conservarle come le pupille degli occhi tuoi e portarle qui sane
e salve. Così sarà liberata la città e tutti noi saremo salvi: se no
resteremo incantati per sempre e tu con noi. Tieni questo bastone e va’ a
combattere!
Il giovane partì, armato di bastone. Trovò una mandra di vacche, coi
mandriani e il padrone della vaccaria. Chiese al padrone: – Vossignoria
mi vuol dare un pezzo di pane? Mi sono sperso in questa contrada.
Il padrone della vaccaria gli diede da mangiare e lo tenne con sé a
fare il mandriano. Un giorno disse ai mandriani: – Dovete portare le
vacche al pascolo nel feudo, ma badate di non lasciarle entrare nel bosco,
perché ci abita un Mago che ammazza non solo i cristiani ma anche le
vacche.
Il giovane andò con la mandria e quando le vacche furono vicine al
bosco, con urli e colpi di bastone le fece entrare tutte nel bosco. Il
padrone si mise le mani nei capelli. – E adesso chi va nel bosco a far
tornare le vacche?
Nessuno dei mandriani ci voleva andare. Il padrone mandò il
mandriano nuovo con un altro ragazzo. Entrarono nel bosco, e il ragazzo
era pieno di paura.
Vedendo le vacche nel bosco, il Mago s’infuriò e venne avanti con in
mano un bastone di ferro con sei punte di bronzo incatenate in cima. Il
ragazzo se la faceva addosso dalla paura, e si nascose in una macchia. Il
giovane invece attese il Mago a piè fermo.
– Traditore! Come osi venire a danneggiare la mia selva!
– Non solo vengo a danneggiare la tua selva, ma a danneggiare pure
la tua vita! – e cominciarono a far battaglia.
Si batterono tanto, per tutta la giornata, che alla fine erano stanchi
tutt’e due ma nessuno dei due era ancora ferito. E il Mago disse:
Se avessi una zuppa di pane e vino
Ti squarterei come un suino!
E il giovane:
Se avessi una zuppa di pane e latte
Ti spaccherei in due parti esatte!
Allora si salutarono, e fissarono di continuare il combattimento
l’indomani. Il giovane si riprese le vacche e le ricondusse alla vaccaria
insieme al ragazzo.
A vederli tornare sani e salvi, tutti rimasero a bocca aperta, e il
ragazzo raccontò il gran combattimento che c’era stato tra il mandriano
nuovo e il Mago, e le cose che s’erano dette, e che il Mago avrebbe
voluto una zuppa di pane e vino e il giovane una zuppa di pane e latte.
Allora il padrone ordinò che per l’indomani si preparasse un secchio di
pane e latte e il ragazzo se lo portasse dietro e lo tenesse pronto.
Così condussero di nuovo le vacche nel bosco, ricomparve il Mago e
ricominciarono il combattimento. Quando furono sul più bello il Mago
disse:
Se avessi una zuppa di pane e vino
Ti squarterei come un suino!
Ma una zuppa di pane e vino non ce l’aveva. Invece il giovane disse:
Se avessi una zuppa di pane e latte
Ti spaccherei in due parti esatte!
e subito il ragazzo gli porse il secchio di pane e latte. Il giovane ne prese
una mestolata, se la cacciò in bocca e subito diede una bastonata in testa
al Mago che lo fece cascare in terra morto.
Spacca la pancia del Mago e trova il coniglio, spacca il coniglio e
trova la colomba, spacca la colomba e trova le tre uova. Prese le tre uova,
le conservò per bene e tornò con le vacche alla vaccaria. Lo ricevettero in
trionfo. Il padrone voleva che restasse là nei suoi poderi, ma lui disse che
non poteva trattenersi e, anzi, gli faceva un regalo del bosco del Mago. E
se ne andò.
Arrivato alla città silenziosa, andò a Palazzo reale. Gli corse incontro
quella bella giovane, lo prese per mano e lo portò nel gabinetto segreto
dell’Imperatore Scorzone suo padre, prese la corona da Imperatore e gliela
mise in capo dicendogli: – Tu sii l’Imperatore e io sia l’Imperatrice –. E
incoronato che fu se lo portò sul balcone. Prese le tre uova e gli disse: –
Buttane una a dritta, una a manca e l’altra davanti a te.
Appena le uova furono gettate, tutta la gente cominciò a parlare, a
gridare, e da quel silenzio si passò a un gran clamore, le carrozze presero
a correre, l’esercito si mise a fare gli esercizi, le sentinelle si dettero il
cambio e tutti insieme, popolo e truppa, gridarono: – Evviva il nostro
Imperatore! Evviva la nostra Imperatrice! – E loro restarono Imperatore e
Imperatrice per tutta la vita, e noialtri poveri meschini come prima.</p>
		</div>
		 <div xml:id="fable172">
		 <span><placeName> Salaparuta</placeName></span>
            <head><note>172. Sperso per il mondo</note></head>
		<p>C’era una <persName source="#fable172" type="helper" subtype="citizen">madre</persName> vedova con due figlie femmine e un maschio che si
chiamava Peppi e non sapeva come buscarsi un pezzo di pane. La madre
e le sorelle filavano, e Peppi disse: – Madre, sapete cosa vi dico? Vi
domando bella licenza e me ne vado sperso per il mondo.
Andando, vide una masseria, chiese: – Avete bisogno di un picciotto?
– Gli risposero: – Eh, eh! Cane, cane! – e gli abbaiarono i cani dietro.
Peppi andò, e già veniva scuro quando incontrò un’altra masseria. –
Viva Maria!
– E viva Maria! Che abbiamo?
– Se aveste bisogno d’un picciotto…
– Oh, – dice, – sì, siedi, siedi: ci dev’essere il boaro che se ne va.
Aspetta che vado a chiederlo al padrone.
E uno andò su a chiederlo al padrone, il quale disse: – Sì, fagli fare
colazione, che quando scendo ne parliamo.
Così gli misero davanti un pane e un piatto di ricotta, e lui si mise a
mangiare. Mentre scendeva il padrone, gli venne avanti il boaro. – È
vero che te ne vai? – disse il padrone. – Sissignore, – fece il boaro. Allora
il padrone disse a Peppi: – Domattina vai coi buoi, ma senti, figlio mio:
qua se ci vuoi stare c’è il semplice mangiare e nulla più.
– Io ci sto, – disse Peppi. – Sia quello che vuol Dio.
Passò la notte e poi alla mattina si prese il pane, un po’ di
companatico e andò coi buoi. Stava tutto il giorno coi buoi, Peppi, e alla
sera tornava a casa. S’avvicinava carnevale, e Peppi tornava a casa con
tanto di muso.
Il curatolo gli diceva: – Peppi!
– Oh!
– Che hai?
– Niente!
Alla mattina andava via coi buoi, sempre intrombato in viso, quando
incontrò il padrone. – Peppi.
– Oh!
– Che hai?
– Niente!
– Niente, Peppi? Perché non me lo dici?
– Che ci ho da dirvi? Sta venendo carnevale, e neanche stavolta mi
darete un po’ di soldi che vada a far festa con mia madre e le sorelle?
– Ih! Di tutto mi puoi discorrere, fuorché di soldi: se vuoi pane,
quanto ne vuoi, ma soldi no.
– E se dovessi comprare un po’ di carne, come faccio?
– I patti te li ho fatti prima: non so cosa dirti.
Faceva giorno e Peppi se ne andava con i suoi santi buoi. E si sedette
sempre malinconioso. Sentì chiamare: – Peppi? – Si voltò da ogni parte,
pensò: «È l’apprensione che ho in cuore che mi fa sentire quel che non
c’è».
Ma ancora si sentì chiamare: – Peppi! Peppi!
– Ma chi è che mi chiama?
Si voltò un bue: – Sono io.
– Come? Parli?
– Io sì che parlo. Che hai che metti un muso così lungo?
– Cos’ho da avere? Viene carnevale e il padrone non mi dà niente.
– Senti come devi dirgli, Peppi, stasera, quando ci vai. Gli devi dire:
«E neanche il bue vecchio mi date?» A me il padrone non mi può
vedere, perché non ho mai voluto lavorare, e mi regalerà a te. Hai
capito?
La sera Peppi tornò a casa col viso come una tromba lunga sette
canne, e il padrone gli disse: – Peppi, che hai, sempre con questa
tromba?
– Ho da dirvi una cosa: neanche il bue vecchio mi volete dare, che ha
più anni lui della civetta? Almeno, quando arrivo a casa lo scanno e
metto un po’ a mollo quella sua carne dura.
– Pìgliatelo, – disse il padrone, – ti regalo anche un pezzo di corda
per portartelo via.
L’indomani appena giorno Peppi si prese il bue, una bisaccia, otto
pani, il berretto in capo e andò al paese. In un pianoro, due campieri a
cavallo arrivarono correndo: – Il toro! Il toro! Guarda a te, guarda a te!
Sta arrivando un toro che t’ammazza!
Il bue, piano: – Digli, Peppi: «Se lo prendo, me lo date?»
Peppi lo disse, e quelli: – Magari! Ma non puoi, quello ammazza te e
il bue insieme.
Il bue gli disse: – Peppi, mettiti dietro a me, e non aver paura –.
Arrivò il toro con le narici aperte, a muso a muso contro il vecchio bue,
e cominciarono a darsi spintoni, e il bue vecchio era così duro che il
toro dopo un po’ restò intronato.
– Peppi, piglialo, – disse il bue vecchio, – e legalo accoppiato alle mie
corna –. Peppi legò il toro, salutò i campieri, e tirò avanti.
Arrivato che fu in un paese di passaggio, udì un bando:
Chiunque si sente di lavorare e finire in un giorno una salma di
terra, si piglia la figlia del Re in moglie; se è sposato, due tumuli di
monete d’oro; se non ce la fa, il collo tagliato.
Peppi portò i buoi al fondaco e andò a presentarsi al Re. Le sentinelle
non volevano farlo passare perché era tutto stracciato, ma s’affacciò il Re
in persona e lo fece passare.</p>
<p>Salì e disse: – Ai piedi di Sua Maestà.
– Cos’abbiamo?
– Intesi il bando, ho due buoi, e vorrei vedere se posso farcela io con
quella salma di terra.
– Ma l’hai inteso tutto, il bando?
– L’intesi: se non ce la faccio, ne va il collo di mezzo. Maestà deve
darmi l’aratro e un po’ di fieno perché io non ho niente, essendo di
passaggio.
– Porta i buoi nella mia scuderia, – disse il Re, – e govèrnateli –. Lui
andò a prendere i buoi e li portò là: e il bue vecchio gli disse: – A me
mezza manna 48 di fieno, al toro una manna –. La mattina Peppi prese
l’aratro, quattro manne di fieno e andò. Si fece insegnare la terra,
aggiogò i buoi, e si mise sotto ad arare.
I Consiglieri guardavano dal balcone dirimpetto, e dissero al Re: –
Maestà, che sta facendo? Non vede che quello là sta finendo d’arare? Le
vuol dare quel brutto villano a sua figlia?
Il Re disse: – E voialtri cosa mi consigliate?
– A mezzogiorno gli mandi una gallina al forno, del sedano tenero e
una bottiglia di vino oppiato…
Mandarono una serva a portare a Peppi questo mangiare. – Venite a
mangiare che raffredda! – Lui non aveva da arare che un triangolo di
terra grande quanto un cappello da prete. Andò a mangiare, e diede
mezza manna al bue vecchio e una manna al toro. Poi si mise a
sbocconcellare la pollastra e a bere vino. Se lo bevve tutto, si mangiò
tutta la gallina e si buttò a dormire. Il bue vecchio mangiò il suo fieno,
aspettò che il toro finisse il suo, e intanto lasciava che Peppi dormisse.
Quando ebbe finito di mangiare anche il toro, cominciò a scuotere Peppi
con la zampa.
– Ah… ah… – faceva Peppi nel sonno.
– Alzati, – diceva il bue, – alzati che ne va di mezzo il collo!
S’alzò, si lavò la faccia, aggiogò i buoi, e più addormentato che
sveglio finì di lavorare il pezzetto di terra e si mise a ripassarlo.
– L’oppio era poco: accidenti! – dissero i Consiglieri dal balcone.
Peppi ci dava dentro con l’anima e alle dieci di sera ce l’aveva fatta:
tornò a palazzo, diede fieno ai buoi e salì dal Re: – Papà, mi benedica.
– Oh. Hai finito? Cosa vuoi: due tumuli di monete d’oro?
– Scapolo sono, Maestà, che me ne faccio delle monete d’oro? Ora è
moglie che voglio prendere.
Lo presero, lo lavarono da capo a piedi e lo vestirono da principe.
Anche l’orologio gli misero. E si sposò.
Il bue vecchio gli disse: – Ora che ti sposi mi devi ammazzare e tutte
le mie ossa le devi mettere in una corba e andarle a piantare una per
una nella terra che hai arato; devi lasciar fuori solo una zampa, e devi
metterla dentro il tuo materasso. La mia carne devi dire al cuoco che la
può cucinare come vuole: da carne di coniglio, di lepre, di pollame, di
tacchino, di castrato e anche di pesce.
Così Peppi scannò il bue vecchio. Il Re non voleva, perché ci s’era
affezionato anche lui, ma Peppi disse: – No, papà, ammazziamolo, e così
non avrete da comprar carne per il banchetto di nozze –. E ordinò al
cuoco di cucinare la carne del bue come carne di ogni sorta di animali.
Ci fu una gran tavolata; cominciarono a portare i piatti e tutti erano
contenti: – Questa è lepre… Questo è coniglio… Bestia giovane, questa…
Bella carne!
La sera, appena la sposa si fu addormentata, Peppi infilò la zampa del
bue sotto il materasso, si caricò su una spalla la corba con le ossa, andò
a seminare le ossa con tutte le regole, e tornò a letto che sua moglie non
aveva sentito niente. La moglie si sveglia dopo un po’ e dice: – Oh, che
sogno ho fatto! Mi pareva come tante ciliege, tante mele che mi
pendessero in bocca: e tante rose, tanti gelsomini… Mi pare ancora di
averli sotto gli occhi… – Tende una mano e coglie una mela.
– Non è sogno, non è sogno: questa è mela che si tocca! – E il marito
risponde: – Non è sogno, non è sogno; son ciliege che ho già in bocca! –
e tendeva la mano e coglieva ciliege.
Venne il Re ad augurare il buon giorno e trovò la camera piena di
fiori e frutti fuori tempo. Si mise a mangiarli anche lui.
I Consiglieri s’affacciarono al balcone e il loro sguardo cadde sulla
terra che aveva lavorata Peppi: era piena d’alberi fitti di tutte le specie.
Chiamarono il Re: – Guardi Vostra Maestà: non son alberi laggiù nella
terra arata da Peppi? – Il Re aguzzava gli occhi: – Ma sì: non è un
abbaglio! Andiamo là a vedere, – e si misero in carrozza.
Arrivati là c’erano aranci, limoni, susini, ciliegi, viti, peri, tutti carichi
di frutti. Il Re colse un po’ di frutta e tornò a casa contento.
Bisogna sapere che il Re aveva altre due figlie, sposate con figli di
principi. E queste figlie cominciarono a domandare alla sorella: – Ma tutte
queste cose le fa tuo marito?
– E io che ne so? – rispose lei.
– Sciocca, domandagli come fa.
– Eh, stasera gli domando.
– Brava, e poi diccelo subito.
La sera, a letto, la sposa cominciò a fargli domande e lui, perché lo
lasciasse dormire, le confidò tutto. L’indomani lei lo disse alle sorelle, e le
sorelle ai mariti. Mentre erano tutti insieme col Re, i cognati dissero: –
Facciamo una scommessa, cognato Peppi?
– E quale?
– Che siamo capaci a dire come avete fatto a far crescere tutti questi
alberi.
– Scommettiamo.
– Allora: voi tutta la roba che avete avuto qui, noi tutto quello che
possediamo.
Andarono da un notaio e stesero l’atto.
Allora i cognati gli dissero tutto. Peppi, che si fidava di sua moglie,
pensò: «E chi glielo ha detto? Il Sole?»
Diede a loro tutta la sua roba e restò un morto di fame come prima.
Si mise in marcia, con la sua bisaccia, vestito da villano, e arrivò a una
capanna. Bussò.</p>
<p>– Chi è?
– Sono io, padre eremita.
– E che vai cercando?
– Mi sapreste dire dove spunta il Sole?
– Ih, figlio, per stasera dormi qua e domattina ti mando da un altro
eremita che è più vecchio di me.
La mattina all’alba l’eremita gli diede una pagnotta, e Peppi lo salutò:
cammina cammina arrivò a un’altra capanna e c’era un eremita con la
barba bianca fino alle ginocchia.
– Padre reverendo, sia benedetto.
– Che abbiamo, che abbiamo?
– Mi sa dire dove spunta il Sole?
– Ih! figlio, cammina finché trovi un altro padre più vecchio di me.
Peppi domandò bella licenza e camminò fino a un’altra capanna e
baciò la mano all’eremita. – Gran padre, sia benedetto…
– Che vai cercando?
– Mi sa dire dove spunta il Sole?
– Ih! figlio… Mah… forse tu ci arriverai. Senti, tieni questo spillo.
Cammina: sentirai ruggire un leone; tu grida: «Compare leone, vi manda
a salutare il vostro compare eremita, e vi manda lo spillo per togliervi la
spina dalla zampa, e per soprasaluto mi dovete far parlare con il Sole».
Così Peppi fece e tolse la spina al leone che disse: – Ah, m’hai ridato
la vita!
– Ora mi dovete far parlare col Sole.
Il leone lo guidò fin dove c’era un mare grande con l’acqua nera. –
Qui s’affaccia il Sole, ma prima del Sole s’affaccia un serpente e tu gli
devi dire: «Compare serpente, vi manda a salutare vostro compare il
leone, e per soprasaluto dovete farmi parlare col Sole».
Il leone se ne andò e Peppi vide l’acqua tramestare: s’affacciò il
serpente, e Peppi gli disse parola per parola come gli aveva insegnato il
leone. Disse il serpente: – Presto, buttati in acqua e infilati sotto le mie
ali, se no i raggi del Sole ti bruceranno.
Peppi si mise sotto un’ala. Spuntò il Sole e il serpente disse: – Va’,
Peppi, di’ al Sole quello che hai da dirgli, prima che se ne vada.
E Peppi: – O Sole traditore, tu solo mi potevi ingannare, e non me lo
dovevi fare, traditore!
E il Sole: – Io? Non fui io che t’ingannai. E sai chi fu? Tua moglie,
cui confidasti il segreto.
– Allora scusa, Sole, – disse Peppi. – Ma c’è un piacere che puoi farmi
soltanto tu, Sole mio: dovresti tramontare a mezzanotte e mezzo, così mi
ripiglio la mia roba.
– Va’ pure, che questo piacere te lo faccio volentieri.
Peppi ringraziò tutti e domandò bella licenza. Tornò a casa, la moglie
gli aveva preparato il brodo; si ristorò e si sedette un po’ al fresco.
Passarono i suoi cognati figli di principi. – Cognati, – disse lui, – adesso
facciamo un’altra scommessa.
– E cosa scommetti? Di roba non ne hai più.
– Be’, io ci scommetto il collo e voialtri la mia roba.
– Bene, allora tu il collo, noi la roba tua e anche la nostra; ma cos’è
questa scommessa?
Allora Peppi disse: – Il Sole quando tramonta?
– Bene, è diventato matto, non sa neanche quando tramonta il Sole, –
dissero tra loro i cognati. E a lui: – Ma come? Alle nove e mezzo,
tramonta!
– E io dico che tramonta a mezzanotte e mezzo!
Andarono a stendere l’atto e si misero a guardare il Sole. Alle nove e
mezzo il Sole stava per tuffarsi giù, quando Peppi gli fa: – O Sole, è
questa la parola che m’hai dato?
Allora il Sole si ricordò e invece di tramontare, la tirò in lungo, la tirò
in lungo, fino a mezzanotte e mezzo.
– Non ve l’avevo detto? – fece Peppi.
– Hai ragione, – fecero i cognati e gli ridiedero subito la sua roba e
anche la loro.
– Ebbene, – disse Peppi, – vi voglio mostrare il cuore d’un villano –.
(Loro lo chiamavano sempre villano.) Prende e gli restituisce la loro roba.
– Tenete qua, che io la roba degli altri non la voglio, voglio la mia.
Peppi riprese a far la vita di prima con sua moglie; il Re lo volle
abbracciare, e si toglie la corona e la mette in testa a Peppi. I cognati, si
capisce, mangiavano rabbia ma non davano a vedere. L’indomani ci fu
una bellissima tavolata con tutti i parenti: si divertirono, un piatto
andava e un piatto veniva, e all’ultimo ci fu anche il caffè, il gelato e la
cassata e così Peppi da bovaro morto di fame diventò Reuzzo.</p>
		</div>
		 <div xml:id="fable173">
		 <span><placeName> Salaparuta</placeName></span>
            <head><note>173. Un bastimento carico di…</note></head>
		<p>Marito e moglie avevano un bambino, ed erano molto devoti a San
Michele Arcangelo: tutti gli anni gli facevano la festa. Morì il marito, e
la moglie con i pochi soldi che le rimanevano, ogni anno faceva la festa
a San Michele Arcangelo. Venne un anno in cui non sapeva più cosa
vendere per fare questa festa, allora prese il bambino e andò a venderlo
al Re.
– Maestà, – disse al Re, – vuole comprare questo mio bambino? Magari
per dodici tarì, per quel che vuol darmi, basta che possa fare la festa a
San Michele Arcangelo.
Il Re le diede cent’onze e si tenne il bambino. Poi pensò: «Guarda un
po’, questa donna pur di fare la festa a San Michele Arcangelo si vende
suo figlio, e io che sono Re non gli faccio niente». Allora ordinò di
costruire una cappella, comprò una statua di San Michele Arcangelo e gli
fece festa; ma fatta la festa mise un velo sulla statua e non ci pensò più.
Il bambino, che si chiamava <persName source="#fable173" type="protagonist" subtype="trickster">Peppi</persName>, cresceva al Palazzo e giocava con
la <persName source="#fable173" type="prize" subtype="lover">figlia del Re</persName> che era grande come lui. Così crebbero insieme giorno
per giorno, e quando furono cresciuti s’innamorarono, finché i Consiglieri
non dissero al <persName source="#fable173" type="dispatcher" subtype="sovereign">Re</persName>: – Maestà, che succede? Non vorrà mica dare sua figlia
in moglie a quel poveraccio?
Il Re disse: – E cosa posso fare? lo posso mandar via?
– Faccia come diciamo noi, – dissero i Consiglieri, – lo mandi a far
mercanzia con un bastimento, il più vecchio e sconquassato che ci sia. Lo
faccia lasciare solo in mezzo al mare; così s’annega e siamo a posto.
Al Re piacque l’idea, e disse a Peppi: – Guarda, devi andare a fare
mercanzia. Hai tre giorni di tempo per caricare il tuo bastimento.
Il ragazzo passava la notte a pensare cosa doveva caricare sul
bastimento per fare buoni affari; la prima notte non gli venne in mente
nulla, la seconda neppure, la terza, pensa che ti pensa, si mise a
chiamare San Michele Arcangelo. Apparve <persName source="#fable173" type="helper" subtype="magician">San Michele Arcangelo</persName> e gli
disse: – Non ti scoraggiare: di’ al Re che ti carichi un bastimento di sale.
L’indomani Peppi si alzò tutto contento. Il Re gli chiese: – Allora,
Peppi, cos’hai pensato?
E lui: – Sua Maestà voglia caricarmi un bastimento di sale.
I Consiglieri se ne rallegrarono: – Bene, con quel carico il bastimento si
sfonderà prima!
Il bastimento carico di sale partì, e dietro si portava legato un altro
bastimento più piccolo.
– A cosa serve, quello? – chiese Peppi al capitano.
E il capitano rispose: – Eh, lo so io.
Difatti, arrivati che furono in mezzo al mare, il capitano scese nel
bastimento, disse: – Buonasera, – e lasciò Peppi solo.
Il bastimento faceva acqua, c’era mare grosso, e non avrebbe tardato
ad andare a fondo. Peppi cominciò a chiamare: – Bella Madre! Signore!
San Michele Arcangelo, aiutatemi voi! – E subito comparve un bastimento
tutto d’oro, con San Michele Arcangelo al timone. Gli tirarono una corda
e Peppi legò il suo bastimento a quello di San Michele Arcangelo che
andava come un fulmine sul mare, finché entrarono in un porto.
– Venite per pace o per guerra? – chiesero dal porto.
– Per pace! – disse Peppi, e lo lasciarono sbarcare.
Il Re di quel paese volle invitare a tavola Peppi e il suo compagno
(non sapeva che era San Michele).
– Guarda, – disse San Michele a Peppi, – che in questo paese non
sanno cos’è il sale –. E Peppi ne portò con sé un sacchetto.
A tavola col Re, cominciarono a mangiare, e tutto era scipito come
paglia. Disse Peppi: – Ma perché mangiate così, Maestà?
E il Re: – Noialtri così usiamo mangiare.
Allora Peppi versò un po’ di sale nel piatto di tutti i commensali: –
Maestà, provi ora come le pare.
Il Re mangiò qualche cucchiaiata, e disse: – Oh, buono! Buono! Ne
avete molta di questa cosa?
– Un bastimento pieno.
– E a quanto lo mettete?
– Va a peso come l’oro.
– Allora lo compro tutto io.
– Affare fatto.</p>
<p>Dopopranzo, fecero scaricare e pesare tutto il sale. Sulla bilancia da
una parte mettevano sale, dall’altra oro. Così Peppi si riempì d’oro il
bastimento, e dopo aver fatto turare le falle ripartì.
La figlia del Re passava le giornate al balcone, scrutando il mare col
cannocchiale all’orizzonte, aspettando il ritorno del suo Peppi. E quando
vide il bastimento, corse da suo padre: – Papà, torna Peppi! Papà, torna
Peppi!
Quando la nave fu in porto, e Peppi, baciata la mano al Re, cominciò
a far scaricare oro a più non posso, i <persName source="#fable173" type="helper" subtype="citizen">Consiglieri</persName> diventarono verdi.
Dissero al Re: – Maestà, qui non ne usciamo.
E il Re: – E cosa posso fare?
E i Consiglieri: – Mandarlo a fare un altro viaggio.
Allora il Re, passati pochi giorni, gli disse di pensare a un nuovo
carico, perché doveva di nuovo ripartire. Peppi ci pensò su, poi chiamò
San Michele. E San Michele gli disse: – Fa’ caricare un bastimento di
gatti.
Il Re, per dare i gatti a Peppi, gettò un bando:
Tutte quelle persone che hanno gatti, li portino al Palazzo reale e il
Re li compera.
Così il bastimento fu riempito, e partì miagolando per il mare.
Giunto più al largo ancora della prima volta, il capitano disse: –
Buonasera, – e se ne andò. Il bastimento cominciò ad affondare, e Peppi
chiamò San Michele Arcangelo. Comparve il bastimento d’oro e, come un
fulmine, lo condusse fino a un porto sconosciuto. Venne un’ambasciata al
porto a chiedere se venivano per pace o per guerra. – Per pace! – dissero
e il Re li invitò subito a pranzo.
A tavola, vicino a ogni piatto, c’era uno scopino. – A cosa servono?
E il Re: – Ora lo vedrete.
Servirono le vivande, e subito uscì una gran quantità di topi, e
salivano fin sulla tavola e cercavano di mangiare nei piatti; ognuno dei
commensali con lo scopino doveva cacciarli, ma era inutile perché
tornavano ed erano tanti che non ci si poteva difendere.
Allora San Michele disse a Peppi: – Apri quel sacco che abbiamo
portato –. Peppi sciolse il sacco e liberò quattro gatti che saltarono in
mezzo ai topi e ne fecero una carneficina.
Il Re, tutto contento: – Oh, che begli animaletti! – esclamò. – Ne avete
molti?
– Un bastimento pieno.
– E vanno cari?
– A peso come l’oro.
– Affare fatto –. Il Re li comprò tutti e sulla bilancia da una parte
mettevano gatti, dall’altra oro. Così Peppi, aggiustato il bastimento, tornò
carico d’oro anche stavolta.
Al porto, quando arrivò, la figlia del Re ballava dalla gioia, i facchini
scaricavano oro e oro e oro, il Re era perplesso e i Consiglieri verdi in
faccia. E dissero al Re: – Non ci è riuscita due volte, riuscirà la terza.
Lasciamolo riposare una settimana, e poi riparta.
San Michele, stavolta, quando Peppi lo chiamò, disse: – Di’ che ti
carichino un bastimento di fave.
Quando il bastimento carico di fave stava per naufragare, venne il
solito bastimento d’oro, e Peppi insieme a San Michele sbarcò in un porto.
Il Re di quella città era una Regina, e li invitò a pranzo tutti e due.
Dopo mangiato la Regina tirò fuori le carte e disse: – Facciamo una
partita? – E si misero a giocare a zecchinetta. La Regina era una grande
giocatrice, e tutti gli uomini che perdevano li incarcerava in fondo a un
sotterraneo.
Ma San Michele Arcangelo non poteva perdere, e la Regina capì che
se continuava a giocare ci perdeva lei tutti i suoi possessi.
Allora disse: – Io vi dichiaro guerra –. Fissarono l’ora della guerra, e
la Regina schierò tutti i suoi soldati. San Michele e Peppi erano due soli,
con le loro spade contro tutti e si buttarono all’assalto. Ma San Michele
Arcangelo fece alzare una folata di vento e sorse un polverone che
annuvolò gli occhi dei soldati. Nessuno vedeva più niente e San Michele
Arcangelo raggiunse la Regina e le tagliò il collo con la spada.
Quando il polverone fu passato e tutti videro la testa della Regina
staccata dal busto, si rallegrarono, perché era una Regina che nessuno
poteva soffrire, e dissero a San Michele: – Vogliamo Vossignoria per Re,
Vossignoria!
San Michele disse: – Io sono Re da un’altra parte. Per il Re vedetevela
voi.</p>
<p>Alla testa della Regina fecero una gabbia di ferro e l’appesero a un
cantone, e San Michele e Peppi scesero nel sotterraneo a liberare i
prigionieri. C’era pieno di gente ammuffita, affamata e i morti insieme ai
vivi. Peppi prese a buttare fuori manciate di fave da un sacco, e quelli le
mangiavano come fossero bestie. Così li ristorarono, gli fecero fare un
brodo di fave e poi li rimandarono ognuno alla sua casa.
In quella città le fave non le avevano mai viste, e Peppi le vendette a
peso d’oro. Poi, col bastimento carico d’oro e una scorta di soldati ai suoi
ordini, fece vela verso la sua città, e sparò una cannonata a salve per
annunciare il suo arrivo.
Stavolta entrò in porto anche il bastimento d’oro e il Re accolse San
Michele Arcangelo. A pranzo San Michele disse al Re: – Maestà, voi avete
una statua a cui una volta avete fatto una festa e che poi avete lasciato
tra le ragnatele. Perché? Forse vi mancano i quattrini?
Il Re disse: – Ah sì, è San Michele Arcangelo, non ci avevo più
pensato.
E San Michele: – Andiamola a vedere.
Arrivarono nella Cappella, e la statua era tutta ammuffita. Il forestiero
disse: – Io sono San Michele Arcangelo e vi chiedo, Maestà, ragione del
torto che mi avete fatto.
Il Re si buttò in ginocchio e disse: – Perdonatemi, ditemi cosa posso
fare per voi! La più bella festa!
Il Santo disse: – Farete la festa di nozze di vostra figlia e Peppi
perché questi due giovani si devono sposare.
Così Peppi sposò la figlia del Re e divenne Re a sua volta.</p>
		</div>
		 <div xml:id="fable174">
		 <span><placeName> Salaparuta</placeName></span>
            <head><note>174. Il figlio del Re nel pollaio</note></head>
		<p>Si racconta che c’era un <persName source="#fable174" type="helper" subtype="caregiver">ciabattino</persName> con tre figlie femmine: Peppa, Nina e
Nunzia. Erano poveri in canna, e il ciabattino girava per la campagna ad
aggiustare scarpe, ma non poteva buscare un quattrino. La moglie a
vederlo tornare a mani vuote: – Sciagurato! – gli diceva, – cosa metterò
in pentola oggi? – E lui, stanco, disse alla figlia <persName source="#fable174" type="innocent" subtype="lover">Nunzia</persName>, che era la più
piccina: – Senti, vuoi venire con me per minestra?
E se ne andarono per i campi, a cogliere erbe per la minestra.
Arrivarono in un feudo, e cercando erbe, Nunzia trovò una testa di
finocchio così grossa che per quanto tirasse non riusciva a sradicarla, e
dovette chiamare suo padre. – Signor padre! Signor padre! Voglia
guardare cos’ho trovato! Non riesco a strapparla!
Ci si mise anche suo padre e tira tira, si sradicò il finocchio e sotto
apparve una botola aperta. Alla botola s’affacciò un bel <persName source="#fable174" type="protagonist" subtype="explorer">giovane</persName>. – Bella
ragazza, – disse, – cosa state cercando?
– E cosa volete che cerchiamo? Siamo morti di fame e cogliamo un po’
di minestra.
– Se siete povero, vi faccio arricchire io, – disse il giovane al
ciabattino. – Lasciatemi vostra figlia, e io vi do un sacco di danari.
Quel povero padre fece: – Come? Lasciarvi mia figlia? – Ma il giovane
tanto disse che lo persuase, prese i danari e lasciò Nunzia che se ne scese
sottoterra con quel giovane.
Sottoterra, c’era una casa così lussuosa, che alla ragazza parve
d’essere arrivata in Paradiso. Cominciò una vita che poteva ben dirsi
felice, se non fosse che Nunzia non sapeva più niente di suo padre né
delle sue sorelle.
Il ciabattino, intanto, aveva da mangiare polli e manzo tutti i giorni e
se la passava bene. E Peppa e Nina gli dissero un giorno: – Padre, ci
volete portare a trovare nostra sorella?
Andarono al posto dove avevano trovato il finocchio, bussarono alla
botola e il giovane li fece entrare. Nunzia fu molto contenta di rivedere
le sorelle e le portò a visitare tutta la casa. Solo una camera non la volle
aprire. – Perché? Cosa c’è là dentro? – chiesero le sorelle, tutte
incuriosite.
– Non lo so, perché non ci sono mai entrata neanch’io. Mio marito me
l’ha proibito.
Poi s’andò a pettinare e le sorelle vollero aiutarla. Le sciolsero la
treccia e in mezzo alla treccia trovarono legata una chiave. – Questa, –
disse la <persName source="#fable174" type="helper" subtype="citizen">Peppa</persName> alla <persName source="#fable174" type="helper" subtype="citizen">Nina</persName>, sottovoce, – dev’essere la chiave della stanza
che non ci ha voluto far vedere! – E facendo finta di pettinarla le
slegarono la chiave; poi zitte zitte andarono ad aprire la stanza.
Nella stanza c’erano tante donne: chi ricamava, chi cuciva, chi
tagliava. E cantavano:
Facciamo pannolini e fasce
Pel figliol del Re che nasce!
– Ah! Nostra sorella aspetta un bambino e non ce l’aveva detto! –
fecero le sorelle. Ma in quel momento le donne della stanza, accorgendosi
d’esser viste, da belle che erano si fecero gialle gialle, brutte brutte, e si
trasformarono in lucertole e ramarri. La Peppa e la Nina scapparono via.
Nunzia le vide tutte stravolte. – Cos’avete, sorelle mie?
– Niente, volevamo salutarti perché ora ce ne andiamo.
– Così presto?
– Ma sì, dobbiamo tornare a casa.
– Ma cosa v’è successo?
– Ebbene, t’abbiamo preso la chiave che avevi nella treccia, abbiamo
aperto quella porta…
– Ah, sorelle mie! Questa sarà la mia rovina!
Difatti, quelle donne della stanza, che erano tante <persName source="#fable174" type="villain" subtype="magician">Fate</persName>, andarono dal
giovane, che era loro prigioniero lì sottoterra e gli dissero: – Sai? Devi
cacciar via tua moglie. Subito.
– E perché? – disse lui, con le lagrime agli occhi.
– La devi cacciare via subito. Gli ordini sono ordini, hai capito?
E quel povero sposo, dovette andare da lei, col cuore che gli si
spezzava, e dirle: – Te ne devi andare subito da questa casa, ordine delle
Fate, se no sono perduto!
– Le mie sorelle hanno fatto la mia rovina! – disse lei scoppiando in
singhiozzi. – E dove me ne andrò mai?
– Tieni questo gomitolo, – le disse lui. – Legane un capo al pomo
della porta e fallo rotolare. Dove finirà il gomitolo, là fermati.
Nunzia, disperata, obbedì: il gomitolo, rotola rotola, cammina
cammina, non finiva mai. Arrivò sotto il balcone d’un bellissimo palazzo
e lì il gomitolo finì. Era il palazzo del Re Cristallo.
Nunzia chiamò e s’affacciarono le cameriere. – Per carità, – ella disse,
– alloggiatemi per questa notte, che non so dove rifugiarmi e aspetto
d’avere un bambino! – Perché intanto s’era accorta che stava aspettando
d’avere un bambino.
Le cameriere andarono a dirlo al Re Cristallo e alla Regina e quelli
risposero che non avrebbero aperto casa loro a chicchessia. Bisogna sapere
che il loro figliolo tanti anni prima era stato portato via dalle Fate, e non
ne avevano saputo più nulla: così erano pieni di diffidenza verso le
donne forestiere.</p>
<p>Disse la poveretta: – Magari nel pollaio, per una notte!
Le cameriere, mosse a compassione, tanto dissero al Re e alla Regina
che la fecero accogliere nel pollaio e le portarono un po’ di pane perché
moriva di fame. Volevano sapere la sua storia, ma ella scuoteva il capo e
non faceva che ripetere: – Ah, se voi sapeste! Ah, se voi sapeste!
Quella stessa notte, le nacque un bel bambino, e una cameriera andò
subito a dire alla Regina: – Maestà, che bel bambino che ha avuto questa
forestiera! Somiglia tutto al suo figliolo!
E intanto le Fate dissero al giovane, che stava sempre sottoterra: –
Non sai che a tua moglie è nato un bel bambino? Vuoi venire a vederlo,
stasera?
– Magari. Mi ci portate?
Quella notte, si sentì bussare alla porta del pollaio. – Chi è?
– Apri, sono io, il padre del tuo bambino –. E Nunzia vide entrare il
suo sposo che era il figlio del Re rapito dalle Fate, e che ora le Fate
accompagnavano a vedere suo figlio. Entrò, con tutte le Fate dietro, e il
pollaio diventò tutto tappezzato d’oro, il giaciglio ebbe una coltre
ricamata d’oro, la culla del bambino divenne d’oro, e tutto risplendeva
che pareva giorno e una musica suonava, e le Fate cantavano e
ballavano, e il Reuzzo cullava il bambino e diceva:
Se mio padre lo sapesse
Che sei figlio di suo figlio
Tra fasce d’oro saresti fasciato,
Tra culle d’oro saresti cullato,
Notte e giorno starei con te,
Dormi dormi, figliolo di Re.
E le Fate ballando, s’affacciavano alla finestra e cantavano:
I galli ancor non cantano,
L’orologio ancor non suona,
Non è ora, non è ora.
Lasciamo loro e andiamo dalla Regina. S’affaccia una cameriera e le
dice: – Signora Regina, sapeste! Dalla forestiera stanno succedendo cose
mai viste! Non è più pollaio, è tutto luce come il Paradiso, si sente
cantare, una voce che sembra quella di vostro figlio. State a sentire, state
a sentire!
La Regina andò alla porta del pollaio e stette a sentire; ma in quel
momento cantò un gallo, e non si sentì più nulla e non si vide più
luce alla porta.
Quel mattino, a portare il caffè alla forestiera volle andarci la Regina
in persona. – Mi volete dire chi c’era questa notte?
E lei: – Eh, non ve lo posso dire, ma anche se potessi, che vi direi? Lo
sapessi io, chi viene!
E la Regina: – E chi può essere? E se fosse mio figlio? – e tanto disse,
e tanto fece che la forestiera le raccontò tutta la sua storia dal principio:
che lei era andata per minestra… e tutto il resto.
– Allora voi siete la moglie di mio figlio? – fece la Regina,
abbracciandola e baciandola. E le disse: – Stanotte domandagli cosa ci
vuole per liberarlo.
Alla notte, alla stessa ora, s’adunarono le Fate col figlio del Re. Le
Fate si misero a ballare, e lui a cullare suo figlio sempre cantando:
Se mio padre lo sapesse
Che sei figlio di suo figlio
Tra fasce d’oro saresti fasciato,
Tra culle d’oro saresti cullato,
Notte e giorno starei con te,
Dormi dormi, figliolo di Re.
Mentre le Fate ballavano, la sposa disse al marito: – Dimmi cosa ci
vuole per liberarti!
Lui rispose: – Ci vuole che i galli non cantino, che l’orologio non
suoni, che le campane nemmeno, e con una tela celeste ricamata con la
luna e le stelle che sembri di notte si ricopra la strada perché non si
veda quando fa giorno. Una volta che il sole è già alto, si tira via la tela
e le Fate diventano lucertole e ramarri e scappano via.
La mattina dopo, il Re fece gridare un bando:
Né campane né orologio hanno da suonare, e tutti i galli si hanno da
ammazzare.
Tutto fu preparato, e alla notte, alla solita ora, le Fate si misero a
ballare e a suonare e lui cantava:
Se mio padre lo sapesse
Che sei figlio di suo figlio
Tra fasce d’oro saresti fasciato,
Tra culle d’oro saresti cullato,
Notte e giorno starei con te,
Dormi dormi, figliolo di Re.
E le Fate s’affacciavano alla finestra cantando:
I galli ancor non cantano,
L’orologio ancor non suona,
Non è ora, non è ora.
Fecero una nottata di balli e canti e sempre continuavano ad
affacciarsi alla finestra e vedendo che era notte ripetevano:
I galli ancor non cantano,
L’orologio ancor non suona,
Non è ora, non è ora.
Quando il sole fu a mezzo del cielo, la tela fu tirata via; chi diventò
serpe, chi ramarro, e scapparono tutte.
Il figlio del Re e sua moglie abbracciarono il Re e la Regina.
Essi restarono felici e contenti,
E noialtri siam qui senza niente.</p>
		</div>
		 <div xml:id="fable175">
		 <span><placeName> Provincia di Trapani</placeName></span>
            <head><note>175. La Reginotta smorfiosa</note></head>
		<p>Si conta e si racconta che c’era una volta un <persName source="#fable175" type="helper" subtype="sovereign">Re</persName> e che questo Re aveva
una figlia in età da marito, bella di bellezza estrema. La chiamò, un
giorno, e: – Figlia mia, – le disse, – sei in età che bisogna maritarti:
avviserò tutti i Regnanti amici miei che il giorno tale terrò una gran
festa. Verranno tutti e tu vedrai chi ti piacerà.
Venne il giorno, e vennero i Regnanti, ciascuno con tutta la famiglia.
Tra tutti, la <persName source="#fable175" type="protagonist" subtype="lover">Reginotta</persName> s’innamorò del <persName source="#fable175" type="protagonist" subtype="trickster">figlio di Re Granato</persName>. Lo disse a suo
padre. Tra amici, sapete come succede: il figlio di Re Granato lo venne a
sapere; ed era ben contento. Venne mezzogiorno ed era preparata una
mangiata da Re; si sedettero a tavola e ci furono cinquantasette portate.
Cinquantasettesima e ultima era un piatto di melagrane: ora, il melograno
non c’è mica in tutti i paesi e a corte di Re Granato non se n’era mai
visto. Il Reuccio cominciò a mangiarne ma gli cascò un chicco per terra:
credendo che fosse cosa chissamai quanto preziosa si chinò a raccoglierlo.
La Reginotta, che non faceva altro che tenergli gli occhi addosso, quando
vide questo s’alzò da tavola, e tutta rossa dalla rabbia andò a chiudersi
in camera sua. Il Re suo padre le andò dietro per vedere cos’aveva. La
trovò che piangeva. – Papà mio, quel ragazzo mi piaceva, ma ho visto
che è un pitocco e non lo voglio più.
Il Re tornò di là, ringraziò tutti i Regnanti e chiese loro licenza. Ma al
figlio di Re Granato questa storia non andava giù. Invece d’andarsene si
travestì da contadino e si mise a girare intorno a Palazzo reale. A
Palazzo reale cercavano un giardiniere; lui che un po’ se n’intendeva si
presentò; gli fecero i patti del salario, gli diedero le istruzioni e fu fatto
giardiniere reale. Ebbe una casetta nel giardino e ci portò il baule pieno
di regali che doveva fare alla fidanzata, fingendo che fosse pieno di suoi
panni.
Alla finestra di questa casetta stese uno scialle ricamato d’oro. La
finestra della Reginotta dava sul giardino e affacciandosi ella vide
luccicare quello scialle. Chiamò il giardiniere. – Ditemi, di chi è lo scialle?
– Mio.
– Me lo vendete?
– Mai.
Allora incaricò le sue fantesche di cercare di persuaderlo a venderle lo
scialle. Le fantesche gli offrirono tutti i prezzi, gli offrirono altra roba in
cambio; tutto era inutile. Alla fine il giardiniere disse: – Le darei lo scialle
solo se mi facesse dormire nella prima stanza del suo appartamento.
Le <persName source="#fable175" type="helper" subtype="citizen">fantesche</persName> scoppiarono a ridere e andarono a dirlo alla Reginotta. E
così, discorrendone, le dissero: – Però, se lui è così matto da voler
dormire nella prima stanza del vostro appartamento, perché non farlo?
Nessuno lo saprà, non ci costa niente, male non ne può venire, e lei avrà
lo scialle –. E la Reginotta acconsentì. La sera, quando tutti dormivano,
lo chiamarono e lo lasciarono lì a dormire. La mattina presto lo
svegliarono e lo fecero uscire; e lui diede lo scialle.
Dopo una settimana, il giardiniere mise a stendere un altro scialle più
bello del primo. La Reginotta lo voleva, ma il giardiniere stavolta per
darglielo voleva dormire nella seconda stanza del suo appartamento. – Ha
dormito nella prima, tant’è farlo dormire nella seconda! – e gli fu
concesso.</p>
<p>Un’altra settimana passò e il giardiniere stese una veste ricamata d’oro,
di perle e di brillanti. La Reginotta se ne innamorò, ma per averla, non
c’era altro da fare: bisognava far dormire il giardiniere nella terza camera
dell’appartamento, cioè nell’anticamera della stanza in cui dormiva la
Reginotta. Ma tanto, non c’era da aver nessuna paura perché quel
povero giardiniere era certo mezzo scemo.
Il giardiniere si coricò per terra come le altre notti e finse di dormire;
aspettò l’ora in cui pensò che tutti fossero addormentati, poi, come preso
da un gran freddo, cominciò a battere i denti e a tremare tutto. Era
appoggiato alla porta che dava nella camera della Reginotta e coi suoi
tremiti la faceva rullare come un tamburo. La Reginotta si svegliò e con
quel rumore non poteva più riprender sonno; così cominciò a dirgli di
far silenzio. – Ho freddo! – gemeva lui, e tremava più forte. La
Reginotta, non riuscendo a farlo star fermo e temendo che lo sentissero
nel palazzo e si scoprisse il suo strano patto col giardiniere, finì per
scendere dal letto e aprirgli. «Tanto è scemo, – pensò, – e non me ne
può venir male.»
Scemo o non scemo, fatto sta che da quella notte la Reginotta
cominciò ad aspettare un bambino. Dalla rabbia e dalla vergogna non
sapeva più dove nascondersi. Aveva paura che tutti se n’accorgessero, e,
disperata, lo disse al giardiniere. – Non c’è altro rimedio, – disse il
giardiniere, – che fuggirvene con me.
– Con voi? Piuttosto morire!
– Allora statevene a Corte finché tutti se ne accorgeranno.
Ed ella dovette rassegnarsi a fuggirsene con lui. Prese un fagottino di
roba, un po’ di soldi e una notte se ne fuggirono, a piedi.
Per via incontrarono guardiani di vacche, guardiani di pecore,
passarono per feudi e campi. E lei chiedeva: – Di chi sono tutte queste
bestie?
– Sono del Re Granato.
– O povera me!
– Che c’è, che avete? – le faceva il giardiniere.
– O povera me, che non lo volli per marito!
– Peggio per te! – le diceva il giardiniere.
– E questi feudi di chi sono?
– Sono del Re Granato.
– O povera me!
Come Dio volle, stanchi morti arrivarono a casa del giovane, che le
aveva detto d’esser figlio del curatolo del Re Granato. Era un casolare
affumicato, con un lettuccio, il forno e il focolare: e d’accosto c’erano
stalle e gallinaio. – Ho fame, – disse lui, – tira il collo a una gallina e
cuocila –. E la Reginotta così fece. Dormirono nel casolare, e la mattina
il giovane uscì, dicendo che fino a sera non sarebbe tornato.
La Reginotta restò sola in quella povera casa, quando sentì bussare
alla porta. Aperse, e c’era il figlio di Re Granato, tutto vestito da Re, che
le chiese: – E tu chi sei? Che fai qui?
– Sono la moglie del figlio del suo curatolo.
– Sarà: ma non mi hai l’aria di donna dabbene; e se fossi una ladra?
C’è sempre qualcuno che viene a rubarmi le galline.
E il Reuzzo si mise a chiamare le galline, e a contarle. – Ne manca
una! – disse. – Come mai? Ieri a quest’ora erano giuste –. E si mise a
cercare dappertutto. Trovò nel forno le penne della gallina che la
Reginotta aveva cucinato la sera prima. – Oh, ecco la ladra! Sei tu! T’ho
colta in fallo! Ringrazia che son io che t’ho scoperta, e non ti darò in
mano alla Giustizia!
A sentir gridare il Reuzzo, s’avvicinò sua madre, la <persName source="#fable175" type="helper" subtype="sovereign">Regina</persName>. Vide la
giovane tutta piangente e cominciò a dirle: – Non ci badare, mio figlio è
un tipo strano. Tu lavorerai per me. Mi sta per nascere un nipotino e ho
da fargli il corredo. Mi aiuterai a cucire –. E la portò con sé a cucire
fasce, camicine, giubbetti, pannolini.
Quando alla sera tornò il giardiniere, la giovane, piangendo, gli
raccontò tutto e gli disse che era colpa sua, e che la portasse via di là
subito. Ma lui la confortò e la convinse a rimanere. – Ma come faremo, –
diceva lei, – nascerà il bambino e non avremo nemmeno da coprirlo!
– E tu, – disse lui, – quando domani la Regina ti darà ancora da
cucire, prendi una camicina e nasconditela in petto.
La giovane, l’indomani, mentre usciva, aspettò che la Regina voltasse
gli occhi e s’infilò in petto una camicina. Dopo un po’ entrò il Reuzzo e
disse alla madre: – Mammà, e chi tieni con te? Questa ladra? Ma questa
è capace di rubare tutto! – Allunga una mano, e le tira via dal petto la
camicina. La giovane avrebbe voluto sprofondare sotto terra. Ma la
Regina anche stavolta prese le sue difese. – Queste son cose di donne, –
disse al figlio, – cosa te ne immischi? – e confortò la giovane che
piangeva a dirotto, e le disse che l’indomani l’aspettava ancora, per
infilare un po’ di perle.
La sera la giovane tornò alla sua stamberga e raccontò allo sposo le
sue nuove disgrazie. – Non badare, – disse lui, – quel Re è un avaraccio.
Piuttosto bada, domani, a non mancare di metterti in tasca un filo di
perle.
L’indomani, un momento in cui non era vista dalla Regina, la giovane
si cacciò in tasca un filo di perle. Ma quando venne il Reuzzo: – A
questa ladra dài le perle? Scommettiamo che se n’è già messo un filo in
tasca! – Le frugò in tasca e trovò le perle; la giovane svenne. La Regina
allora le fece annusare una boccettina, la fece rinvenire e la consolò.
Il giorno dopo, mentr’era a lavorare dalla Regina, le vennero le doglie,
e dovette mettersi a letto. La Regina la mise nel letto del Reuccio, e lì
nacque un bel bambino maschio.
Venne il Reuccio. – Come, mammà, questa ladra nel mio letto?
– Basta, figlio, con questa commedia, – disse la Regina. – Cara figliola,
questo mio figlio è tuo marito, che tu non volesti per un chicco di
granato, e che per averti s’era fatto giardiniere.
E così spiegarono tutto. Furono invitati i genitori della Reginotta e
tutti i Regnanti intorno, e fecero tre giorni di festini.</p>
		</div>
		 <div xml:id="fable176">
		 <span><placeName> Provincia d’Agrigento</placeName></span>
            <head><note>176. Il Gran Narbone</note></head>
		<p>Si racconta a Vossignori che c’era un <persName source="#fable176" type="helper" subtype="sovereign">Regnante</persName> e aveva un figlio. Questo
<persName source="#fable176" type="protagonist" subtype="lover">figlio</persName>, volendosi sposare, mandò pittori per tutti i Regni a dipingere le
meglio facce di ragazze d’ogni ceto di persone. Il primo pittore che tornò
portò il ritratto d’una <persName source="#fable176" type="protagonist" subtype="trickster">figlia di lavandaia</persName> che era ragazza di bellezze rare.
Come la vide, il figlio del Regnante disse: – Questa voglio! – e partì con
scorta di servi e di soldati per la città dov’era la ragazza.
La ragazza veniva da lavare: portava un fagotto di panni sulla testa.
Il Reuzzo con una manata le buttò il fagotto in fiume e disse: – Io ti
sposo e tu sarai Regina –. La prese per mano e disse: – Andiamo da tuo
padre –. La ragazza scoppiò a piangere.
Il padre s’arrabbiò: – Andate a canzonarvi tra voialtri, e lasciate la
povera gente pensare ai propri guai!
Ma il Reuzzo: – Parola d’onore, voglio vostra figlia per moglie, e voi
avrete una rendita da papa.
Gli lasciò una quantità di somme, fece vestire pulito la ragazza, in
stile da Regina, e partì. A Palazzo, dopo le nozze, fecero otto giorni di
feste da ballo, poi si ritirarono nel loro quartiere e si volevano bene.
Intanto al padre del Reuzzo gli intimarono la guerra: e chi gliela
intimò era il Re d’Africa. A difendere il Regno andò il figlio: partì e
affidò la moglie al padre come la vita sua. Andò in guerra e alla prima
battaglia fu lui il vincitore.
Lasciamo lui in guerra e pigliamo sua moglie, che c’era un Ministro
del Re che s’incominciò a montare la testa con questa Reginotta. Ma la
prima volta che si provò a girarle intorno, la Reginotta gli dié un
manrovescio che si girò dall’altra parte.
Verde per lo scorno subito, il <persName source="#fable176" type="villain" subtype="trickster">Ministro</persName> corse subito dal Re: – Maestà,
Vossignoria vede che la sua nuora se l’intende col cuoco e altre persone…
Il Re scrisse al figlio, e il figlio rispose: «Quel che volete fare di mia
moglie, fatene».
Il Re mostrò la lettera al Ministro. – Che condanna le diamo?
– Maestà, – disse il Ministro, – pigliamo due manigoldi,
consegnamogliela, che la vadano ad ammazzare in un bosco.
Così fu fatto. La Reginotta non sospettava niente; sapeva che doveva
andare in campagna, e s’era vestita coi gioielli. Arrivata a un certo punto
disse a quei due: – Ma dove andiamo?
– Andate avanti e zitta! – e uno dei due trasse fuori un coltello e
cominciò a punzecchiarla per farla camminare. Giunti in un punto buio,
volevano ammazzarla. – Perché mi dovete ammazzare? – piangeva la
poverina. – Qua ci sono le mie gioie, basta che non mi ammazziate!
I manigoldi presero i gioielli e la lasciarono viva. La Regina restò sola
e amara. Passò un capraio, gli diede una mancia e si fece dare vestiti da
uomo. Le sue vesti da Reginotta le nascose sotto un gelso e fece un
segno sul ceppo per ricordarsi il posto.
Si mise in strada vestita da uomo e incontrò quattro ladri. – Chi va
là? – dissero i ladri.
– Sono una persona latitante, – fece la Reginotta.
– Ma chi siete?
– Il Gran Narbone.
– Oh, l’abbiamo sentito nominare, abbiamo inteso le prodezze che ha
fatto… – e la portarono con loro in una grotta. Si radunarono altri ladri,
una ventina, e sentendo che era il Gran Narbone, persona tanto valorosa,
gli fecero molte riverenze e lo nominarono loro Caporale.
– Giacché mi date questo onore di farmi Caporale, – disse Narbone, –
quel che io dico si deve fare: firmiamo una scrittura a sangue per
sangue.
– Signorsì, – dissero i ladri e tutti si fecero uscire sangue dal braccio
e firmarono sulla carta obbedienza al Caporale.
In quel mentre entrò la sentinella e disse che stavano per passare
dodici argentieri coi loro carichi: – Chi va a fare questo furto? – si
chiesero i ladri.
– Ci vado io e altri due, – disse Narbone.
Gli argentieri, vedendosi colti di sorpresa, fecero fuoco, ma i ladri
fecero più fuoco di loro, così gli argentieri fuggirono lasciando dodici
carichi di oggetti d’oro. (Era stato il Gran Narbone a dargli il largo.)
I ladri si presero i carichi d’oro e gridarono: – Evviva il Gran
Narbone!
Tornò il Reuzzo dalla guerra, si chiuse nel suo appartamento, e
piangeva. Ci andarono i nobili e presero a confortarlo: – Reuzzo, cos’è
questo pianto? Ci perdete gli occhi. Venite a divertirvi con noi in
campagna.
Vanno in campagna a caccia e li prendono i ladri. Li portano alla
grotta. – Voi siete il Reuzzo, vero? – chiese il Gran Narbone. – E il
Ministro di vostro padre è vivo ancora?
– Sì che è ancora vivo, – disse il Reuzzo.
– Fategli subito una lettera e mandatelo a prendere, – disse il Gran
Narbone, – che venga alla grotta della Gran Montagna.
Il Reuzzo scrisse e il Ministro non poté rifiutarsi di venire. I ladri
stavano di vedetta; appena videro il Ministro lo presero e lo portarono
alla grotta. Il Caporale Gran Narbone fa fare una bella tavolata e l’invita
tutti a pranzo: i ventiquattro ladri, il Reuzzo venticinque, il Ministro
ventisei e lui che faceva ventisette. Pranzando, dice: – Ora, signor
Ministro, ditemi un po’ com’era andata quella storia della moglie del
Reuzzo?</p>
<p>Il Ministro cominciò a tremare. – Io non so nulla…
– No, senza tremare: raccontagli il fatto al Reuzzo; cosa volevate fare
con sua moglie? – E poiché il Ministro non voleva parlare, il Gran
Narbone gli si voltò contro con la pistola puntata e disse: – O racconti
tutto o ti faccio la vampa!
Il Ministro balbettando cominciò a raccontare.
– Maestà, – disse al Reuzzo il Caporale dei ladri, – avete sentito come
è andata la storia di vostra moglie? – e tratto un coltellaccio tagliò la
testa del Ministro e la mise in mezzo alla tavola.
– Vedete, Maestà, come finisce quell’empio! Ora possiamo continuare a
mangiare! Il corpo buttatelo fuori dalla grotta! – e riprese a mangiare con
le mani insanguinate.
Finito il pranzo, domandò licenza, andò sotto quel gelso a prendere le
vesti da Reginotta e se le mise. Quando il Reuzzo la vide entrare e
riconobbe che era sua moglie, si mise a piangere di tenerezza e a
domandarle perdono.
La Reginotta fece graziare i ladri, e tutti a cavallo, con la carrozza del
Reuzzo e della Reginotta in mezzo, andarono a Palazzo. Immaginatevi le
feste! I ladri tornarono ricchi ai loro paesi e non fecero più i ladri.
Loro restarono contenti e felici
E noialtri restiamo con gli amici.</p>
		</div>
		 <div xml:id="fable177">
		 <span><placeName> Provincia d’Agrigento</placeName></span>
            <head><note>177. Il linguaggio degli animali e la moglie curiosa</note></head>
		<p>Una volta c’era un <persName source="#fable177" type="protagonist" subtype="trickster">giovane maritato</persName>, che non potendo più trovar da
campare dalle sue parti emigrò in un altro paese e si mise a servizio da
un <persName source="#fable177" type="villain" subtype="citizen">prete</persName>. Un giorno, lavorando in campagna, trovò un grosso fungo, e lo
portò al suo padrone. E il prete gli disse: – Torna in quello stesso posto
domani, e scava dov’era il fungo, e quel che trovi portamelo.
Il contadino scavò e trovò due vipere. Le ammazzò e le portò al
padrone. Quel giorno al prete avevano portato delle anguille, così disse
alla serva: – Dàgli da mangiare, a quel giovane, prendi le due anguille
più sottili e friggigliele –. La serva si sbagliò: frisse le vipere e le servì al
contadino. Il contadino le mangiò e gli piacquero.
Finito che ebbe di mangiare, c’erano lì la gatta e il cane del prete, e
il contadino sentì che parlavano. Il cane diceva: – Io devo avere più
carne di te, – e la <persName source="#fable177" type="helper" subtype="animal">gatta</persName>: – No, sono io che ne devo avere di più.
– Io vado fuori col padrone, – diceva il cane, – e tu stai a casa.
Quindi devo mangiare di più io.
– Se esci col padrone è il tuo mestiere, – diceva la gatta, – come il
mio è restare in casa.
Il contadino capì che mangiando le due vipere aveva acquistato la
virtù di capire il linguaggio degli animali.
Scese nella stalla per dare l’orzo alle mule, e le <persName source="#fable177" type="helper" subtype="animal">mule</persName> parlavano tra
loro. – A me, – diceva la mula capo-redine, – mi deve dare più orzo di
te, perché io lo porto a cavallo.
E l’altra mula diceva: – Quanto ne dà a te, tanto ne deve dare a me,
perché io porto il carico.
Il contadino sentendo questi discorsi, divise l’orzo in parti uguali. –
Vedi che lui fa giusto, come dicevo io? – disse la seconda mula.
Il contadino tornò su e la gatta gli venne incontro, e gli parlò: – Sta’
a sentire, – disse, – so che tu capisci quando parliamo. Guarda che il
padrone ha cercato le vipere e la serva gli ha detto che per sbaglio le ha
fatte mangiare a te, e ora il padrone vuole sapere se tu hai preso la
virtù di sentir parlare gli animali, perché lui l’ha letto in un libro
d’incantesimi, e te lo domanderà e tu devi rispondergli di no, e lui
insisterà e tu devi sempre dire di no, perché se glielo dici, muori e la
virtù passa al padrone.
Il contadino, così avvertito, non volle dire nulla al prete, per quante
domande questi gli facesse. Finché il prete si stancò e lo mandò via. Per
strada, incontrò un gregge. I pecorai erano disperati, perché ogni notte
gli veniva a mancare qualche pecora. – Quanto mi date se non ve ne
faccio mancare più? – chiese il contadino. Rispose il curatolo: – Quando
vediamo che non ne mancano più, ti diamo una giumenta e una mula
giovane –. Il contadino rimase con il gregge, e la sera si coricò fuori, nel
pagliaio. A mezzanotte sentì parlare: erano i lupi, che chiamavano i
cani: – O compare Vito! 49
E i cani rispondevano: – O compare Cola!
– Possiamo venire per pecore?
– No, non potete, – rispondevano i cani, – c’è un pastore coricato
fuori.
Così per otto giorni, il contadino dormì fuori e sentiva i cani
avvertire i lupi che non s’avvicinassero; così al mattino non mancavano
mai pecore. Al nono giorno fece ammazzare i cani traditori e mettere di
guardia nuovi cani. Alla sera i lupi gridarono ancora: – O compare Vito,
possiamo venire? – E i nuovi cani risposero: – Sì, venite, i vostri amici li
hanno ammazzati, noi abbaiamo e per voi ci sarà polvere e palle.
L’indomani i pastori diedero al contadino una giumenta e una mula
giovane e lui partì. Arrivato a casa, la moglie gli domandò di chi erano
quelle due bestie. – Nostre, sono, – disse lui.
– E come le hai avute?
Ma il marito non le spiegò niente e stette zitto.
A un paese vicino c’era la fiera, il contadino decise d’andarci con la
moglie. Si misero tutti e due a cavallo della giumenta, e la mula andava
dietro. – Mamma, aspettami! – diceva la <persName source="#fable177" type="helper" subtype="animal">mula</persName>. E la cavalla: – Dài,
cammina, che tu sei leggera e io ho due persone in groppa!
A sentir questo discorso il contadino scoppiò a ridere. La moglie,
curiosa, gli disse: – Perché ridi?
E il marito: – Così. Per niente.
– Dimmi subito perché ridi, se no scendo e me ne torno a casa.
E il marito: – Be’, te lo dirò arrivati al Santo.
Arrivarono al Santo, e la moglie ricominciò: – Adesso devi dirmi
perché ridevi. Eh, perché ridevi?
E lui: – Te lo dirò tornati a casa.</p>
<p>La moglie allora non volle più andare alla fiera per tornare a casa
immantinenti. E una volta a casa: – Ora me lo dici.
– Va’ a chiamare il confessore, – disse il marito, – e poi te lo dico.
La moglie, tutta in un affanno, si mette il velo e va a chiamare il
confessore e se lo porta a casa di gran corsa.
Il marito aspettava il confessore, e pensava: «Ora mi tocca dirglielo, e
morirò. Triste destino! Ma prima mi confesserò e prenderò la comunione,
così morirò in pace».
E mulinando questi pensieri, buttava un po’ di crusca alle galline. Le
galline si affollavano per beccare la crusca, ma il gallo con un balzo e un
batter d’ali era sopra a loro e le cacciava via. Il contadino chiese al gallo:
– Perché non lasci mangiare le galline?
E il <persName source="#fable177" type="helper" subtype="animal">gallo</persName>: – Le galline devono fare come voglio io, anche se sono in
tante; non come te che hai una moglie sola e ti riduci a fare quel che
vuole lei, e ora le dirai che intendi il nostro linguaggio e morirai.
Il contadino ci pensò su, poi disse al gallo: – Tu hai più cervello di
me.
Prese la cinghia, la bagnò, s’assicurò che fosse bella flessibile, e si mise
ad aspettare. Torna sua moglie, e fa: – Ora arriva il confessore: dimmi
perché ridevi.
Il marito prende la cinghia e giù cinghiate, fino a lasciarla più morta
che viva. Arriva il prete: – Chi si vuol confessare?
– Mia moglie.
Il prete mangiò la foglia e se ne andò. Dopo un po’ la moglie
rinvenne, e il marito le disse: – Hai sentito cosa dovevo dirti, moglie?
E lei: – Non voglio sapere più niente.
E da quel giorno non fu più curiosa.</p>
		</div>
		 <div xml:id="fable178">
		 <span><placeName> Provincia d’Agrigento</placeName></span>
            <head><note>178. Il vitellino con le corna d’oro</note></head>
		<p>Si racconta che c’era un <persName source="#fable178" type="helper" subtype="caregiver">marito</persName> e una <persName type="villain" subtype="citizen">moglie</persName>, e avevano due figli,
maschio e femmina. Morì la moglie, e il marito passò a seconde nozze; e
la nuova moglie aveva una <persName source="#fable178" type="protagonist" subtype="innocent">figlia orba</persName> da un occhio.
Il marito era contadino e andò in un feudo a lavorare. La moglie, quei
due bambini di cui era matrigna, non li poteva vedere; fece il pane e li
mandò a portarlo al marito; ma per farli perdere li mandò in un altro
feudo, dalla parte opposta. I bambini arrivarono a una montagna e
cominciarono a chiamare il padre: – Tata! Tata! – ma rispondeva loro solo
l’eco.
Si persero, e così camminarono a caso per la campagna, e al fratellino
venne sete. Trovarono una fontana e lui voleva bere; ma la sorellina, che
era fatata e sapeva le virtù delle fontane, domandò:
Fontanella fontanella,
Chi ne beve una scodella
Cosa mai diventerà?
E la <persName source="#fable178" type="helper" subtype="object">fontana</persName> rispose:
Chi dell’acqua mia berrà
Asinello diverrà.
Il fratellino si tenne la sete e andarono avanti. Trovarono un’altra
fontana e il fratellino voleva buttarsi a bere. Ma la sorellina domandò:
Fontanella fontanella,
Chi ne beve una scodella
Cosa mai diventerà?
E la fontana rispose:
Chi dell’acqua mia berrà
Un bel lupo diverrà.
Il fratellino non bevve e andarono avanti. Trovarono ancora una
fontana, e la sorellina:
Fontanella fontanella,
Chi ne beve una scodella
Cosa mai diventerà?
La fontana rispose:
Chi dell’acqua mia berrà
Vitellino diverrà.
La sorella non voleva lasciar bere il <persName source="#fable178" type="helper" subtype="innocent">fratellino</persName> ma lui aveva tanta sete
che disse: – Tra morir di sete e diventare un vitellino, preferisco
diventare un vitellino, – e si buttò a bere. In men che non si dica
diventò un vitellino con le corna d’oro.
E la sorellina riprese la via insieme al fratello trasformato in un vitello
dalle corna d’oro. Così arrivarono alla spiaggia del mare. Sulla spiaggia
del mare c’era una bella casina, ed era la villeggiatura del figlio del Re.
Il <persName source="#fable178" type="helper" subtype="lover">figlio del Re</persName> era alla finestra e vide questa bella ragazza che se ne
veniva per la spiaggia con un vitellino, e disse:
– Sali qui con me.
– Salgo, – disse lei, – se lasci venire con me il mio vitellino.
– Perché ci tieni tanto? – chiese il figlio del Re.
– Ci sono affezionata perché l’ho allevato con le mie mani e non lo
voglio lasciare neanche per un minuto.
Il Reuzzo s’innamorò di questa ragazza e la prese in moglie, e così
vivevano, con il vitellino dalle corna d’oro sempre insieme.
Intanto il padre, che era tornato a casa e non aveva più trovato i
suoi figlioli, viveva in grande pena. Un giorno, per divagarsi da questa
pena, se ne andò a coglier finocchi. Arrivò sulla spiaggia del mare e vide
la casina del Reuzzo. Alla finestra c’era sua figlia: lei lo riconobbe e lui
no.
– Salite su, buon uomo, – disse lei, e il padre salì. – Non mi
conoscete? – gli disse.
– Se devo dire, non mi parete una faccia nuova.
– Sono vostra figlia!
Si gettarono nelle braccia uno dell’altra; lei gli disse che il fratello era
diventato un vitellino ma che lei aveva sposato il figlio del Re, e il padre
ebbe molta soddisfazione di sapere che quella figlia che credeva persa
aveva fatto un così buon matrimonio e che anche suo figlio era vivo, se
pur così cambiato.
– Ora, padre mio, vuotate questo sacco di finocchi, che ve lo riempio
di danari.
– Oh, chissà come sarà contenta la vostra matrigna! – disse il padre.
– Perché non le dite di venire a stare qui, insieme a sua figlia orba
d’un occhio? – disse la figlia.</p>
<p>Il padre disse di sì e fece ritorno a casa.
– Chi ti ha dato questi danari? – gli chiese la moglie, tutta sbalordita
a vedergli aprire il sacco.
– Moglie mia! Sai che ho trovato mia figlia e che è moglie d’un
Reuzzo e ci vuole tutti a casa sua, me, te e tua figlia orba d’un occhio.
A sentire che la figliastra era ancora viva, la donna si sentì divorare
dalla rabbia, ma disse: – O che bella notizia! Non vedo l’ora di vederla!
Così, mentre il marito era rimasto a regolare i loro interessi, la moglie
e la figlia orba d’un occhio arrivarono alla casina del Reuzzo. Il Reuzzo
non c’era, e la matrigna, appena si trovò sola con la figliastra l’afferrò e
la buttò fuori dalla finestra che dava a picco nel mare. Poi vestì la figlia
orba d’un occhio delle vesti della sorellastra e le disse: – Quando tornerà
il Reuzzo, tu mettiti a piangere e digli: «Il vitellino dalle corna d’oro
m’ha accecato un occhio e sono orba!» – e dopo averla così istruita se ne
tornò a casa, lasciandola lì sola.
Tornò il Reuzzo e la trovò coricata, che piangeva. – Perché piangi? –
le chiese, credendola sua moglie.
– Il vitellino con una cornata m’ha fatto orba d’un occhio! Ahi, ahi!
Il Re, subito, gridò: – Sia chiamato il beccaio, e sia scannato il vitello!
Il vitellino, a sentir queste parole, corse via, s’affacciò alla finestra che
dava sul mare e disse:
O sorella, mia sorella,
Qui già arrotan le coltella,
Già preparano il bacile
Per il sangue mio gentile!
E dal mare si sentì una voce che diceva:
Le tue lagrime son vane,
Sono in bocca al pescecane!
Il beccaio, a sentir ciò, non ebbe il coraggio di scannare il vitellino, e
andò a dire al Reuzzo: – Maestà, venite a sentire cosa dice il vitellino.
Il Reuzzo s’avvicinò e sentì:
O sorella, mia sorella,
Qui già arrotan le coltella,
Già preparano il bacile
Per il sangue mio gentile!
E dal mare gli rispose quella voce:
Le tue lagrime son vane,
Sono in bocca al pescecane!
Il Reuzzo subito chiamò due marinai e si misero alla pesca del
pescecane. Lo pescarono, gli aprirono la bocca e ne uscì la sua sposa
sana e salva.
La matrigna e la sorellastra orba d’un occhio furono imprigionate. Per
il vitellino chiamarono una Fata che lo fece diventare un bel giovanotto,
perché intanto era cresciuto.</p>
		</div>
		 <div xml:id="fable179">
		 <span><placeName> Provincia d’Agrigento</placeName></span>
            <head><note>179. Il Capitano e il Generale</note></head>
		<p>C’era una volta in Sicilia un Re che aveva un figlio. Questo <persName source="#fable179" type="protagonist" subtype="trickster">figlio</persName> sposò
la <persName source="#fable179" type="prize" subtype="lover">Principessa Teresina</persName>. Finita la festa, il Reuzzo si sedette nella sua
stanza tutto malinconico e impensierito. – Cos’hai? – chiese la sposa.
– Ho, Teresina mia, che dobbiamo fare un giuramento: quando il
primo di noi due morrà, l’altro deve stare a vegliarlo per tre giorni e tre
notti chiuso nella tomba.
– Se non è che questo! – disse la sposa. Prese la spada, e baciarono la
croce che c’era sull’elsa, in segno di giuramento.
Dopo un anno, la Principessa Teresina cadde malata e morì. Il
Reuzzo le fece fare un gran funerale, e la sera prese la spada, due
pistole, un sacchetto di monete d’oro e d’argento; andò in chiesa e si fece
calare dal sagrestano nella tomba. Disse al sagrestano: – Di qui a tre
giorni vieni a sentire: se busso, aprimi; e se a sera non avrò ancora
bussato, vorrà dire che non torno più –. E gli dette cent’onze di mancia.
Chiuso nella tomba il Reuzzo accese la torcia, aperse la bara e si mise
a piangere guardando la sua sposa morta. E così passò la prima notte.
Alla seconda, si sentì un fruscio in fondo alla tomba, e venne fuori un
enorme ferocissimo serpente, seguito da una nidiata di serpentucci. Il
serpente feroce si gettò sulla giovane morta a fauci spalancate, ma il
Reuzzo puntò la pistola, sparò e gli ficcò una palla in testa stendendolo
morto. I serpentucci, allo sparo, si voltarono e guizzarono via. Il Reuzzo
restò lì nella tomba, col serpente morto ai piedi della bara, e dopo un
po’ vide i serpenti piccoli che tornavano, e ognuno portava in bocca una
manciata d’erba. Strisciarono intorno al serpente morto e gli misero l’erba
chi sulla ferita, chi in bocca, chi sugli occhi, e chi gliela strofinò sul
corpo. Il serpente riaperse gli occhi, si mosse, ed era bell’e guarito. Si
voltò e scappò, seguito dai suoi serpentucci.
Il Reuzzo s’affrettò a prender l’erba lasciata lì dai serpenti, la mise tra
le labbra della moglie, gliene cosparse il corpo. E la moglie prese a
respirare, a riacquistar colore, e s’alzò. Disse: – Ah, quant’ho dormito!
S’abbracciarono e subito cercarono il pertugio da cui erano entrati i
serpenti: era un pertugio abbastanza grande perché potessero strisciare
fuori pure loro. Sbucarono in un prato, tutto pieno di quell’erba delle
serpi, e il Reuccio ne fece un gran fascio e con quello partirono.
Andarono a Parigi in Francia, e affittarono un palazzo vicino al fiume.
Dopo un po’ di tempo, il Reuzzo pensò di farsi mercante. Lasciò la
moglie con una donna di retti costumi che l’aiutasse nelle cose di casa, e,
comprata una nave, partì. Disse che sarebbe stato di ritorno tra un mese,
e per segnale, quando la nave sarebbe stata in vista del palazzo, avrebbe
sparato tre cannonate a salve.
Appena fu partito, passò per via un <persName source="#fable179" type="villain" subtype="citizen">Capitano</persName> delle truppe napoletane,
e vide Teresina alla finestra. Cominciò a farle inchini e riverenze, ma
Teresina si ritirò. Allora il Capitano chiamò una <persName source="#fable179" type="helper" subtype="citizen">vecchia</persName>: – Nonna mia, se
mi fate fare una conversazione con la bella giovane che sta in questo
palazzo, ci sono duecent’onze per voi!
La vecchia andò a trovare Teresina e le disse che l’aiutasse, per carità,
perché in casa sua volevano fare un pignoramento. – Ho una cassa piena
di roba, – le disse, – e me la vogliono sequestrare: Vossignoria sarebbe
così buona da conservarmela in casa sua?
Teresina acconsentì, e la vecchia fece portare la cassa. Alla sera, dalla
cassa saltò fuori il Capitano. Afferrò la signora, la rapì e se la portò sul
suo bastimento. Andarono a Napoli, e Teresina, dimenticandosi il marito,
s’accontentò di far da moglie al Capitano.
Dopo un mese, la nave del marito risalì il fiume, sparò tre cannonate,
ma non vide la moglie affacciarsi al balcone. Quando trovò la casa vuota,
senza un cenno per lui, vendette tutta la sua mercanzia e girò il mondo,
finché non giunse a Napoli; e s’arruolò soldato. Un giorno il Re fece una
rivista di gala, e sfilarono tutte le truppe. I Capitani sfilavano a braccetto
delle mogli. E il Reuzzo soldato riconobbe Teresina, a braccetto del suo
Capitano. Anche Teresina riconobbe tra i soldati il Reuzzo, e disse: –
Guarda, Capitano, c’è mio marito là tra i soldati; come faccio?
Il Capitano se lo fece indicare: era uno della sua compagnia, che da
poco era stato nominato Furiere. Il Capitano fece un invito a casa sua a
tutti i suoi sottufficiali: caporali e furieri. Fecero un pranzo, ma Teresina
non si fece vedere. Mentre mangiavano, il Capitano fece mettere una
posata d’argento in tasca al giovane Furiere. Manca la posata: la si cerca,
e chi l’ha in tasca? Quel povero innocente. Consiglio di guerra: il povero
Furiere è condannato alla fucilazione. Tra i soldati del plotone, il Furiere
aveva un suo amico. Gli diede un po’ d’erba dei serpenti e gli disse: –
Quando mi sparate, cerca di fare una gran fumata. Mentre i soldati
fanno il portat’armi! tu mettimi quest’erba in bocca e sulle ferite e
lasciami lì.</p>
<p>Fu fucilato. In mezzo al fumo l’amico gli riempì la bocca d’erba. Il
Reuzzo risuscitò, s’alzò e se ne andò via carponi.
La figlia del Re di Napoli da tempo era malata e arrivò quasi a
morire: non c’erano medici che potessero guarirla. Il Re gettò un bando
per tutto il Regno:
Chiunque venga e faccia star bene mia figlia se è scapolo gliela do in
moglie; se è sposato lo faccio Principe.
Vestito da dottore, il Reuzzo si presentò a Palazzo reale. Attraversò un
salone tutto pieno di medici preoccupati; vide la malata che era già più
morta che viva: diede l’ultimo respiro e morì. Il Reuzzo disse: – Maestà,
vostra figlia è già morta, ma io ho un mezzo che può ancora guarirla.
Però voglio stare solo con lei.
Gli fu concesso. Allora trasse di tasca un po’ di quell’erba, e la mise in
bocca e nel naso della morta. E la figlia del Re tornò a respirare e fu
subito sana. Il Re disse: – Be’, dottore, ora sei mio genero.
E il Reuzzo: – Maestà, mi perdoni, io sono già sposato.
– Allora che grazia vuoi? – gli chiese il Re.
– Maestà, voglio essere il Generalissimo di tutti i Reggimenti.
– Sì, ti sia concesso –. E il Re fece fare due grandi feste; la prima per
la guarigione della figlia e la seconda per la nomina del Generalissimo.
Alla sua festa, il Generalissimo invitò tutti i Capitani. C’era anche il
Capitano che gli aveva portato via la moglie. E il Generalissimo gli fece
infilare in tasca una posata d’oro. Così il Capitano, trovato con la posata
in tasca, fu cacciato in prigione.
Il Generalissimo lo andò a interrogare. – Capitano, sei scapolo o
sposato?
– Signor Generale, – disse il Capitano, – a dir la verità non sono
sposato.
– E quella signora che era con voi?
E in quel momento essa comparve, ammanettata, in mezzo a due
soldati, e gridava: – No, no, il Capitano m’ha rapita da casa nostra, io
non t’ho mai dimenticato…
Ma fu inutile. Il Generale diede la sentenza di bruciarli tutti e due
con una camicia di pece. E così, dopo tanti stenti e travagli, restò solo,
Generalissimo di tutti i Reggimenti.</p>
		</div>
		 <div xml:id="fable180">
		 <span><placeName> Provincia di Caltanissetta</placeName></span>
            <head><note>180. La penna di hu</note></head>
		<p>Un Re divenne cieco. I dottori non sapevano farlo guarire. Finalmente,
uno disse che l’unico rimedio per ridare la vista agli occhi ciechi era una
penna di hu.
Il <persName source="#fable180" type="dispatcher" subtype="sovereign">Re</persName> aveva tre figli; li chiamò e disse: – Figli miei, mi volete bene?
– Come alla nostra stessa vita, padre, – dissero i figli.
– Allora dovete procurarmi una penna di hu perché io riabbia la
vista. Chi di voi me la porterà, avrà il mio Regno.
I figli partirono. Due erano più grandi, uno <persName source="#fable180" type="innocent" subtype="citizen">piccino</persName>. Il piccino non
volevano neppure farlo venire: ma lui tanto disse e tanto fece che
dovettero prenderlo con loro. Passarono in un bosco e venne notte.
S’arrampicarono tutti e tre su un albero e s’addormentarono tra i rami. Il
più piccolo fu il primo a svegliarsi. Era l’alba, e sentì il canto dello hu
in mezzo al bosco. Allora scese dall’albero e seguì il canto. Trovò una
fonte d’acqua limpida, e si chinò per bere. Alzandosi, vide una penna
cadere dal cielo. Levò lo sguardo e in cielo vide l’uccello hu che volava.
Quando i fratelli videro che il più piccino aveva preso la penna di hu
si riempirono d’invidia, perché sarebbe stato lui a ereditare il Regno.
Allora, senza starci a pensare su, uno dei fratelli l’afferrò, l’altro l’uccise e
insieme lo sotterrarono e si presero la penna.
Tornati dal loro padre, gli diedero la penna di hu. Il Re se la passò
sugli occhi e gli tornò la vista. Appena gli tornò la vista, disse: – E il
più piccino?
– Oh, papà, sapeste! Dormivamo nel bosco, e passò un animale. Deve
esserselo preso, perché non l’abbiamo più visto.
Intanto, nel punto dove il più piccino era stato seppellito, dalla terra
venne su una bella canna. Passò di là un <persName source="#fable180" type="helper" subtype="citizen">pecoraio</persName>, vide la canna e si
disse: «Guarda che bella canna! Voglio tagliarla per farmene uno zufolo».
Così fece, e quando cominciò a soffiare nella canna, la canna cantava:
O pecoraio che in man mi tenete,
Sonate piano che il cor m’affliggete.
M’hanno ammazzato per la penna di hu,
Traditore il fratello mio fu.
Il pecoraio, sentendo questo canto, si disse: «Ora che ho questo zufolo,
posso lasciar perdere le pecore! Vado a girare il mondo e mi guadagno
da vivere suonando!» Così, lasciò il suo gregge, e andò alla città di
Napoli. Suonava lo zufolo e il Re s’affacciò alla finestra e si mise a
sentire. Disse: – Oh, che bella musica! Fate salire quel pecoraio!
Il pecoraio salì a suonare nelle stanze del Re. Il Re disse: – Fammi
suonare un po’ a me.
Il pecoraio gli diede lo zufolo, il Re si mise a suonare, e lo zufolo
faceva:
O padre mio che in man mi tenete,
Sonate piano che il cor m’affliggete.
M’hanno ammazzato per la penna di hu,
Traditore il fratello mio fu.
– Oh, – disse il Re alla Regina, – senti cosa dice questo zufolo. Tieni,
suonalo un po’ tu –. La Regina prese a suonare lo zufolo e lo zufolo
diceva:
O madre mia che in man mi tenete…
e così via. La Regina restò anche lei stupefatta e pregò il figlio mezzano
di suonare anche lui. Il figlio cominciò a stringersi nelle spalle, a dire che
erano tutte sciocchezze, ma alla fine dovette obbedire, e appena soffiò
nello zufolo questo cantò:
O fratel mio che afferrato mi avete…
e non andò più avanti perché il <persName source="#fable180" type="villain" subtype="trickster">fratello mezzano</persName> aveva preso a tremare
come una foglia, e aveva passato lo zufolo al fratello maggiore, dicendo:
– Suona tu! Suona tu!
Ma il fratello maggiore non voleva suonare, diceva: – Siete diventati
tutti matti con questo zufolo!
– Ti ordino di suonare! – gridò il Re.
Allora il maggiore, pallido come un morto, cominciò a suonare:
O fratel mio che ammazzato m’avete
Sonate piano che il cor m’affliggete.
M’avete ucciso per la penna di hu
Il traditore mio fosti tu.
Il padre, a sentir queste parole, cadde in terra dal dolore, e gridò: –
Oh, figli sciagurati, per prendere la penna di hu avete ammazzato il mio
bambino!
I due fratelli furono bruciati sulla piazza. Il pecoraio fu nominato
capitano delle guardie. E il Re finì i suoi giorni chiuso nel palazzo,
suonando tristemente nello zufolo.</p>
		</div>
		
		<div xml:id="fable181">
		<span><placeName> Provincia di Caltanissetta</placeName></span>
            <head><note>181.La vecchia dell’orto</note></head>
		<p>C’era una volta un orto di cavoli. Era un anno di carestia, e due donne
andarono in cerca di qualcosa da mangiare. – Comare, – disse una, –
andiamo in quest’orto a cogliere cavoli.
E l’altra: – Ma ci sarà qualcuno!
La prima andò a vedere. – Non c’è nessuno! Andiamo!
Entrarono nell’orto e colsero due bei fasci di cavoli. Se li portarono a
casa, fecero una buona cena, e l’indomani tornarono a prendersene altri
due fasci.
Quell’orto era d’una <persName source="#fable181" type="villain" subtype="trickster">vecchia</persName>. La vecchia tornò e vide che le avevano
rubato i cavoli. «Ora ci penso io, – si disse. – Piglio un cane e lo lego
alla porta.»
Le comari, quando videro il cane: – No, stavolta a prendere i cavoli io
non ci vado, – disse una.
E l’altra: – Ma no, pigliamo due soldi di pane duro, buttiamolo al
cane, così possiamo fare quel che vogliamo.
Comprarono il pane, e prima che il cane facesse: «Bu!», gli gettarono il
pane. Il cane si buttò sul pane e stette zitto. Le comari presero i cavoli, e
via.
S’affacciò la vecchia e vide quella rovina. – Ah! Dunque ti sei fatto
cogliere i cavoli sotto al naso! Tu non sei buono a far la guardia! Levati!
– E per guardiano ci mise un gatto. – Quando farà «Miu! Miu!» salterò
fuori e sorprenderò i ladri!
Le <persName source="#fable181" type="helper" subtype="caregiver">comari</persName> vennero per cavoli, e videro il gatto. Presero due soldi di
polmone, e prima che il gatto avesse fatto: «Miu!» gli gettarono il
polmone e il gatto stette zitto. Colsero i cavoli, se ne andarono, e solo
allora il gatto finì di mangiare il polmone e fece: «Miu!» S’affacciò la
vecchia, non vide più né cavoli né ladri. E se la prese col gatto.
– Adesso chi ci metto? Il gallo! Stavolta i ladri non mi scappano.
Le due comari: una: – E nossignora, stavolta non ci vado. C’è il gallo!
E l’altra: – Buttiamogli il becchime, e non canterà.
Mentre il gallo beccava il becchime, loro fecero piazza pulita dei
cavoli. Il gallo finì il becchime e allora cantò: «Cucurucù!» S’affaccia la
vecchia, vede i cavoli strappati, prende il gallo e gli tira il collo. Poi dice
a un villano: – Scavami una fossa lunga quanto me! – si sdraiò nella
fossa e si fece seppellire, lasciando fuori dalla terra solo un’orecchia.
L’indomani mattina arrivano le comari, guardano per tutto l’orto e
non vedono anima viva. La vecchia s’era fatta scavare il fosso nel
sentiero per cui dovevano passare le comari. All’andata non s’accorsero di
niente; al ritorno, cariche di cavoli, la prima comare vide l’orecchia che
sporgeva da terra e disse: – O comare, guarda che bel fungo! – Si chinò
e si mise a tirare il fungo. Tira, tira, tira; ancora uno strattone e saltò
fuori la vecchia.</p>
<p>– Ah! – gridò la vecchia. – Voi siete, che m’avete colto i cavoli?
Aspettate che vi faccio vedere io, – e afferrò la comare che l’aveva tirata
per l’orecchia. L’altra, gambe in spalla, e scappò.
La vecchia teneva la comare nelle sue grinfie: – Ora ti mangio viva in
un boccone!
E la comare le disse: – Aspettate: io sto per avere un bambino; se mi
salvate la vita vi prometto che, maschio o femmina che sia, quando avrà
sedici anni lo darò a voi. Ci state?
– Ci sto! – disse la vecchia. – Cogli tutti i cavoli che vuoi e vattene;
ma non ti scordare della promessa.
Più morta che viva, la comare tornò a casa. – Ah comare, voi ve ne
siete fuggita, ma io sono rimasta nei guai, e ho promesso alla vecchia che
il figlio o la figlia che mi nascerà, a sedici anni glielo devo dare!
Dopo due mesi, la comare diede alla luce una femminuccia. – Ah,
povera figlia mia! – le diceva la madre. – Io t’allatto, io t’allevo, e dovrai
finir mangiata! – e piangeva.
Quando la ragazza stava per compire i sedici anni, andando a
comprar l’olio per la madre incontrò la vecchia. – E tu di chi sei figlia,
ragazzina?
– Della Gnà Sabedda.
– Ti sei fatta bella grande… devi esser saporita… – e l’accarezzava. – Te’,
tieni questo fico, portalo a tua madre e dille così: «E la promessa?»
La ragazza andò da sua madre e le raccontò tutto. – … E m’ha detto
di dirvi: «E la promessa?»
– La promessa? – disse la madre, e scoppiò a piangere.
– Perché piange, vossignoria mia madre?
Ma la madre non le rispondeva; dopo aver pianto per un pezzo, disse:
– Se incontri la vecchia, dille: «Sono ancora piccolina».
Ma la ragazzina aveva già sedici anni e si vergognava a dire che era
piccolina. Così quando la vecchia la incontrò ancora e chiese: – Che ti
disse tua madre? – Rispose:
– Sono già grandina…
– Allora vieni con tua nonna che ti regala tante belle cose, – disse la
vecchia e afferrò la ragazza.
La portò a casa sua e la chiuse in una stia di polli e le dava da
mangiare per ingrassarla. Passato un po’ di tempo, voleva vedere se era
grassa e le disse: – Di’, mostrami un po’ il tuo ditino.
La ragazza prese un sorcetto che aveva il suo nido nella stia, e invece
del dito fece vedere la coda del sorcetto.
– Eh, sei magra, sei magra ancora, piccina mia. Mangia, mangia.
Ma dopo un po’ di tempo, non resisteva più dalla voglia di
mangiarsela e la fece uscire dalla stia. – Ah, sì che sei bella grassa.
Adesso riscaldiamo il forno, che voglio fare il pane.
Fecero il pane. La <persName source="#fable181" type="protagonist" subtype="trickster">ragazza</persName> riscaldò il forno, lo spazzò e lo preparò per
infornare.
– Adesso inforna.
– Io non so infornare, nonna. So fare tutto, ma infornare no.
– Ora ti faccio vedere io. Tu porgimi il pane.
La ragazza le porgeva il pane e la vecchia infornava.
– Adesso prendi il lastrone per chiudere il forno.
– E come faccio, io, ad alzare il lastrone, nonna?
– Lo alzo io! – disse la vecchia.
Appena la vecchia si chinò, la ragazza la prese per le gambe e la
cacciò dentro il forno. Poi prese il lastrone, e chiuse il forno con la
vecchia dentro.
Corse subito a chiamare la madre e rimasero padrone dell’orto di
cavoli.</p>
		</div>
		<div xml:id="fable182">
		<span><placeName>Caltanissetta</placeName></span>
            <head><note>182. Il sorcetto con la coda che puzza</note></head>
		<p>Si racconta che una volta c’era un <persName source="#fable182" type="dispatcher" subtype="sovereign">Re</persName>, e questo Re aveva una <persName source="#fable182" type="protagonist" subtype="explorer">figlia</persName>, bella
da non dirsi. Le venivano proposte di matrimonio da Regnanti e
Imperatori, ma suo padre non la voleva dare a nessuno perché ogni
notte lo svegliava una voce che diceva: – Non maritare tua figlia! Non
maritare tua figlia!
La povera ragazza si guardava allo specchio, e diceva: – E come? Bella
come sono, non mi posso sposare? – e non riusciva a darsi pace. Un
giorno, mentre tutti erano a tavola, così parlò a suo padre: – Padre mio,
perché io, così bella, non mi posso sposare? Ecco cosa vi dico: vi do due
giorni di tempo, e se in questi giorni non mi trovate un fidanzato, io
m’ammazzo.
– Se la metti così, – disse il Re, – sta’ a sentire cos’hai da fare: ti
vesti oggi stesso col tuo più bel vestito, t’affacci alla finestra e il primo
che passa e ti guarda, lo prendi per marito. Io non ne voglio più sentir
parlare.
La figlia così fece: s’affacciò col suo più bel vestito, e chi passò per la
strada? Un piccolo sorcio, con una coda lunga lunga e puzzolente. Il
sorcetto si fermò e si mise a guardare la figlia del Re alla finestra. E lei,
appena sentì su di sé quello sguardo, si ritirò gridando: – Padre mio,
cosa m’hai detto? È un sorcio che m’ha guardato per primo! Che devo
forse sposarmi un sorcio?
Ritto a braccia conserte, il padre l’aspettava in mezzo alla stanza. –
Sì, figlia mia. Quel che ho detto ho detto. Il primo che passa lo devi
sposare, – e, subito, scrisse a tutti i Principi e i Grandi di Corte
invitandoli al gran pranzo di nozze di sua figlia.
Vennero gli invitati in gran pompa e si sedettero a tavola. S’erano già
tutti seduti, e lo sposo non si vedeva. Si sentì un «toc-toc» alla porta, e
chi era? Il sorcetto con la coda che puzza. Un cameriere in livrea gli
andò ad aprire. – Che vuoi? – gli chiese.
– Annunciatemi, – disse il sorcetto, – sono il sorcio che viene a
sposare la Reginella.
– Il sorcio che viene a sposare la Reginella! – annunciò il
Maggiordomo.
– Che sia introdotto, – disse il Re.</p>
<p>Il <persName source="#fable182" type="lover" subtype="animal">sorcetto</persName> entrò di corsa, guizzò sul pavimento, s’arrampicò sulla
poltrona accanto a quella della Reginella e si sedette.
La povera fanciulla, vedendo il sorcetto al suo fianco, si fece in là,
tutta schifata e vergognosa. Ma il sorcetto, facendo finta di niente, più
lei si scostava più lui le veniva vicino.
Il Re raccontò tutta la storia agli invitati, e gli invitati, per
accondiscendere ai voleri del Re, sorridevano e dicevano: – E sì, ben
detto, proprio il sorcetto dev’essere il marito della Reginella.
Dai sorrisi passarono alle risate, e cominciarono a ridere sul naso del
sorcetto. Il sorcetto se la prese in mala parte. Chiamò il Re a quattr’occhi
e gli disse: – Guardi, Maestà, che o lei avverte tutta questa gente che con
me non bisogna scherzare, o la va a finir male.
Era così minaccioso che il Re promise, e, tornati a tavola, diede
ordine di non ridere e di rispettare il fidanzato.
Portarono le pietanze, ma il sorcetto era basso, e seduto sulla poltrona
non arrivava alla tavola. Gli misero sotto un cuscino ma non bastava;
allora si andò a sedere in mezzo alla tavola.
– C’è qualcuno che ha qualcosa in contrario? – chiese, guardandosi
intorno con aria permalosa.
– No, no, nessuno dice niente, – lo rassicurò il Re.
Ma tra gli invitati c’era una signora molto schifiltosa, che a vedere il
sorcetto ficcare il muso nel piatto e muovere quella coda lunga lunga e
puzzolente fin nei piatti dei vicini, si tratteneva a stento. E quando il
sorcio, finito di mangiare nel suo piatto cominciò a cacciare il muso in
quello dei vicini, sbottò: – Ma che indecenza! Ma s’è mai visto uno schifo
simile! È possibile che alla tavola del Re si vedano di queste cose!
Il sorcetto alzò il muso contro di lei, coi baffi ritti, poi, come preso da
una furia, cominciò a saltare per la tavola, con gran colpi di coda, e
saltava al viso dei commensali mordendo le barbe e le parrucche, e a
ogni colpo di coda quello che lui toccava spariva: sparirono zuppiere e
fruttiere, sparirono i piatti e le posate, sparirono a uno a uno gli invitati,
sparì il tavolo, sparì il palazzo e non restò che una gran pianura
deserta.
La Reginella, ritrovandosi sola e abbandonata, in mezzo a questa
pianura deserta, prese a piangere e a dire:
Ahimè, sorcetto mio!
Prima non ti volevo ed ora ti desio!
E ripetendo queste parole si mise a camminare, a Dio e alla ventura.
Incontrò un <persName source="#fable182" type="helper" subtype="citizen">eremita</persName>. – Cosa fai, buona giovane, in questi posti
selvatici? Se ti trova un leone o una Mamma-Draga, povera te!
– Io non voglio sapere niente, – disse la Reginella. – Voglio trovare il
sorcetto mio: prima non lo volevo e ora lo desio.
– Non so che dirti, ragazza mia, – disse l’eremita. – Cammina finché
non trovi un eremita più vecchio di me che forse potrà darti un
consiglio.
E lei continuò a camminare, sempre ripetendo: – Ahimè, sorcetto mio…
– finché non trovò l’altro eremita che le disse: – Sai cosa devi fare?
Scava un buco per terra, ficcati là dentro, e poi vedi un po’ quel che
succede.
La poverina si tolse la forcina d’in capo, perché non aveva nient’altro
per scavare, e scava scava fece un buco per terra grande come lei, ci si
ficcò e scese in un gran sotterraneo buio. «Alla sorte e alla ventura!», si
disse, e prese a camminare. Il sotterraneo era pieno di ragnatele che le si
appiccicavano al viso, e più se ne staccava più gliene venivano. Dopo
una giornata di cammino, sentì un croscio d’acqua e si trovò sull’orlo
d’una gran peschiera. Mise un piede in acqua, ma la peschiera era
profonda; avanti non poteva andare e indietro nemmeno, perché il buco
s’era chiuso dietro di lei. – Ahimè, sorcetto mio! – ripeteva. – Ahimè,
sorcetto mio! – In quella cominciò a pioverle acqua da tutte le parti. Non
c’era più scampo, e si gettò nella peschiera.
Quando fu sott’acqua vide che non era sott’acqua, ma in un gran
palazzo. La prima stanza era tutta cristallata, la seconda tutta vellutata, e
la terza tutta zecchinata. E così passò di stanza in stanza, tra preziosi
tappeti e splendenti lampadari, finché non si perdette. E sempre ripeteva:
Ahimè, sorcetto mio!
Prima non ti volevo ed ora ti desio!
Trovò una tavola imbandita e si mise a mangiare. Poi passò in camera
da letto, si mise a letto e s’addormentò. A notte sentì un fruscio come
un correre di topo. Aperse gli occhi, ma tutto era buio. Sentiva il topo
che correva per la stanza, che s’arrampicava sul letto, che s’intrufolava
tra le coltri, e tratto tratto la sfiorava sul viso, mandando un piccolo
squittio. Lei non osava dir nulla, e stava rincantucciata nel letto
tremando.
L’indomani s’alzò, girò di nuovo per il palazzo senza veder nessuno.
A sera ritrovò la tavola imbandita, mangiò e andò a letto. E ancora sentì
il sorcetto che correva per la stanza e le veniva fin quasi sul viso, e lei
non osò dir nulla.
La terza notte, quando sentì il fruscio si fece forza e disse:
Ahimè, sorcetto mio!
Prima non ti volevo ed ora ti desio!
– Accendi il lume, – disse una voce.
La Reginella accese una candela, e invece del topo vide un bel
giovane.
– Sono io il sorcetto con la coda che puzza, – disse il giovane. – Un
incantesimo m’aveva trasformato, e ci voleva una bella ragazza che
s’innamorasse di me e soffrisse tutte le tue pene, per liberarmi
dall’incantesimo.
Figuratevi la felicità della Reginella. Uscirono subito dal sotterraneo e
celebrarono le nozze.
E se ne stettero felici e contenti
E noi siam qua a stuzzicarci i denti.</p>
		</div>
		<div xml:id="fable183">
		<span><placeName>Provincia di Ragusa</placeName></span>
            <head><note>183. Le due cugine</note></head>
		<p>Una volta si racconta che c’erano due sorelle, l’una <persName source="#fable183" type="villain" subtype="trickster">Marchesa</persName> e l’altra
caduta in bassa fortuna. La Marchesa aveva una figlia brutta, l’altra
aveva tre figlie che campavano col lavoro delle loro mani. Un giorno non
potendo pagare la pigione, furono messe tutte su una strada. Passò di lì
un cameriere della Marchesa e andò a dirlo alla padrona, e tanto fece,
poveretto, che riuscì a convincerla a ospitarle in un soppalco sopra il
portone. La sera le ragazze si sedevano a lavorare alla luce d’un fanale
per risparmiare l’olio della lampada.
Ma a quella tiranna della zia Marchesa pareva di rimetterci, e fece
spegnere il fanale, così le ragazze filavano al lume della luna. Una sera
la <persName source="#fable183" type="prize" subtype="citizen">sorella più piccola</persName> decise di restare a filare finché la luna non fosse
tramontata. E man mano che la luna calava, lei filando le andava dietro.
Così andando e filando, la colse una tempesta, e andò a ripararsi in un
vecchio convento.
Nel convento trovò <persName source="#fable183" type="helper" subtype="citizen">dodici frati</persName>. – Come ti trovi qua, figlia mia? – le
chiesero e lei raccontò.
Il frate più vecchio le disse: – Che tu possa diventare più bella che
mai.
E il secondo: – Quando ti pettini ti possano cadere dai capelli perle e
diamanti.
E il terzo: – Mentre tu ti lavi le mani, possano uscirtene pesci e
anguille.
E il quarto: – Mentre parli, t’escano di bocca rose e gelsomini.
E il quinto: – Le tue guance possano diventare due mele appiole.
E il sesto: – Quando lavori, appena cominci possa aver già finito!
Le insegnarono la strada, e le dissero di voltarsi a mezza via. Si voltò,
e diventò splendente come una stella. Arrivò a casa e per prima cosa
prese una bacinella e ci tuffò le mani. Ne uscirono un paio d’anguille che
guizzarono come pescate allora. La madre e le sorelle, piene di
meraviglia, le fecero raccontare tutto; le fecero i capelli, raccolsero le perle
che cadevano e le portarono alla zia Marchesa.
La Marchesa volle subito informarsi di tutta la faccenda, e pensò di
mandarci sua figlia che aveva proprio bisogno di diventare un po’ più
bellina. La fece stare al balcone tutta la sera, e quando la luna andava
tramontando, le disse d’andarle dietro.
La ragazza trovò il convento coi dodici frati che la riconobbero subito
per la <persName source="#fable183" type="villain" subtype="citizen">figlia della Marchesa</persName>. E il frate più vecchio le disse: – Che tu
possa diventare ancora più brutta.
E il secondo: – Quando ti pettini, ti cadano di testa tanti serpenti.
E il terzo: – Mentre ti lavi, possano uscirti tanti ramarri.
E il quarto: – Quando parli, ti schizzi fuori tanto sudiciume.
E la mandarono via.
La Marchesa l’aspettava impaziente, ma quando la vide tornare più
brutta di prima, quasi restò morta sul colpo. Le fece raccontare cos’era
successo, e quasi restò morta dalla puzza che le usciva di bocca quando
parlava.</p>
<p>Intanto la cuginetta bella era seduta davanti alla porta, e passò un Re.
La vide, prese fuoco, e la chiese in sposa. La zia Marchesa acconsentì.
Partì per il paese del <persName source="#fable183" type="helper" subtype="lover">Re</persName>, accompagnata dalla zia Marchesa, come
parente più di riguardo. Arrivati a un certo punto, il Re andò avanti per
far preparare l’incontro a Palazzo. Appena si fu allontanato, la Marchesa
prese la sposa, le portò via gli occhi, la ficcò in una grotta e mise in
carrozza sua figlia.
Quando il Re vide uscir dalla carrozza la cugina brutta vestita da
sposa, si spaventò. – Cosa vuol dire? – domandò con un fil di voce. La
ragazza fece per rispondergli e gli arrivò una fiatata da fargli voltar lo
stomaco. La Marchesa cominciò a raccontare tutta una storia d’una
magheria che le avevano fatto per la strada; ma il Re non credette una
parola e le mandò in prigione tutte e due.
La poverina accecata, là da quella grotta si mise a chiamare aiuto e
un vecchierello che passava la sentì. Vedendola in quel misero stato, la
portò a casa sua, che si colmò di perle, diamanti, rose, anguille e
gelsomini. Riempì due canestri di tutte queste cose e andò sotto i balconi
del Re.
– Ditegli, – gli aveva raccomandato la ragazza, – che li vendete in
cambio d’occhi.
La Marchesa lo chiamò subito, gli diede un occhio di quelli che aveva
portato via alla nipote, e si prese tutte quelle belle cose, per far credere al
Re che era sua figlia che le buttava fuori. Il vecchio portò l’occhio alla
ragazza che se lo rimise.
L’indomani tornò con altri due cesti: la Marchesa che voleva
persuadere il Re che sua figlia continuava a fare anguille e gelsomini,
pagò subito l’altro occhio. Ma il Re non si lasciava ingannare, perché
ogni volta che s’avvicinava alla ragazza il fiato era sempre lo stesso.
Ora che aveva riavuto la vista, la cugina bella poteva ricamare.
Ricamò un drappo e ci stampò sopra il suo ritratto. Lo fece appendere
sullo spiazzo dov’era il Palazzo del Re, come per venderlo. Passò il Re,
vide il ritratto ricamato, trasalì e chiese al vecchio chi l’aveva fatto. Il
vecchio gli raccontò tutto, e il Re fece venire a Palazzo la ragazza, fece
bollire un calderone con dentro la Marchesa e sua figlia, e restò felice
con la Reginetta.</p>
		</div>
		<div xml:id="fable184">
		<span><placeName>Provincia di Ragusa</placeName></span>
            <head><note>184. I due compari mulattieri</note></head>
		<p>Una volta si racconta che c’erano due compari mulattieri. Uno era con
Dio e uno era col Diavolo. Un giorno, viaggiando, uno disse all’altro: –
Compare, è il Diavolo che aiuta.
– No, – gli rispose l’altro, – chi va con Dio, è Dio che l’aiuta.
E l’uno a dire sì e l’altro a dire no. – Compare, – disse quello che era
col Diavolo, – scommettiamoci un mulo.
In quella, passò un cavaliere vestito di nero (era il Diavolo travestito),
e chiesero a lui chi aveva ragione. – Avete ragione voi, – rispose il
cavaliere, – è il <persName source="#fable184" type="villain" subtype="monster">Diavolo</persName> che aiuta.
– Hai visto? – disse il compare, e si prese il mulo. Ma l’altro non era
persuaso e rifecero la scommessa rimettendosi a un cavaliere vestito di
bianco (era sempre il Diavolo, travestito in un altro modo). E così,
scommettendo sempre muli e incontrando sempre il Diavolo travestito,
quello che era con Dio perdette tutti i suoi muli. – Eppure, sono così
ancora convinto d’aver ragione, – disse. – Ci scommetterei anche gli
occhi.
– Bene, scommettiamo ancora una volta, – disse l’altro. – Se vinci tu ti
riprendi tutti i tuoi muli, se vinco io mi dài gli occhi.
Incontrarono un cavaliere vestito di verde e chiesero a lui chi aveva
ragione. – È semplice, – disse il cavaliere, – chi dà aiuto è il Diavolo, –
e spronò via.
Allora <persName source="#fable184" type="protagonist" subtype="trickster">quello che era col Diavolo</persName> cavò gli occhi a <persName type="protagonist" subtype="explorer">quello che era con
Dio</persName> e lo lasciò cieco e disperato in mezzo alla campagna.
Il poveretto mosse intorno alcuni passi, trovò a tentoni l’imboccatura
d’una grotta e ci si cacciò dentro, per passarvi la notte. La grotta era
piena di cespugli, e il compare si rincantucciò in mezzo ai cespugli,
quando sentì entrare molta gente. Bisogna sapere che in quella grotta si
radunavano tutti i Diavoli del mondo, e il Diavolo grande li interrogava
uno per uno su quel che avevano fatto. Uno raccontò che s’era travestito
da cavaliere e tante volte aveva fatto perdere una scommessa a un
pover’uomo che aveva finito per restare senz’occhi.
– Bene, – disse il Diavolo grande, – gli occhi non li riacquisterà mai, a
meno che nel buco degli occhi non ci metta due foglie di quell’erba che
cresce qui all’imboccatura della grotta.
I Diavoli risero: – Ah, ah! Figuriamoci se saprà mai il segreto di
quell’erba!
Il povero mulattiere lì nascosto, tutto tremante, esultava, ma stava
sempre col cuore in gola, e non vedeva l’ora che i Diavoli se n’andassero
per cogliere subito l’erba e riavere gli occhi.
Ma i Diavoli continuavano a raccontare le loro storie. – Io, – diceva
un altro, – ho fatto piantare una lisca di pesce nella gola della figlia del
Re di Russia, e nessun medico riesce a levargliela, nonostante che il Re
abbia promesso di far ricco chi ci riesce. E nessuno ci può riuscire,
perché nessuno sa che bastano tre gocce di quell’uva agresta della
pergola del suo balcone.
– Parla piano, – gli disse il Diavolo grande, – perché le pietre hanno
occhi e i cespugli hanno orecchie.
Prima dell’alba i Diavoli se ne andarono, e il mulattiere poté uscire di
tra i cespugli, cercare a tentoni l’erba che ridonava gli occhi e così
riacquistò la vista. Senza por tempo in mezzo, si mise in strada per la
Russia.</p>
<p>In Russia, tutti i medici erano adunati nella stanza della <persName source="#fable184" type="innocent" subtype="sovereign">Reginotta</persName> e
tenevano consiglio. Al vedere arrivare il mulattiere, malvestito e
impolverato per tutta quella strada che aveva fatto, scoppiarono tutti a
ridere. Ma il Re che era presente disse: – Hanno provato tanti, lasciamo
provare anche a lui, – e fece sgombrare la stanza, per lasciarlo solo con
la Reginotta. Il mulattiere andò al balcone, colse tre chicchi d’uva
agresta, e li strizzò uno per uno nella gola della figlia del Re. Da più
morta che viva che era, la Reginotta diventò più viva che morta e poi
viva del tutto.
Figuratevi la contentezza di suo padre. Per ricompensa al mulattiere,
tutto gli sembrava poco: lo caricò d’oro, lo fece accompagnare dal suo
seguito fino a casa, dove la moglie che lo credeva morto, vedendolo
arrivare, lo prese per uno spirito.
Il marito le raccontò tutto e le mostrò le sue ricchezze. Cominciarono a
costruirsi un gran palazzo. Passò il compare e rivedendolo con tanto
d’occhi come prima e ricco sfondato, gli chiese: – Compare caro, come hai
fatto?
– Non te lo dicevo, che chi va con Dio, Dio l’aiuta? – disse lui, e gli
raccontò la sua storia.
Il compare pensò: «Stanotte, ci vado io, in quella grotta, e vedo se mi
faccio ricco io».
Si riunirono i Diavoli e quel Diavolo di prima raccontò del compare
che aveva ascoltato i loro segreti e aveva recuperato la vista e salvato la
figlia del Re di Russia.
– Ve lo dicevo io, – disse il Diavolo grande, – che le pietre hanno
occhi e i cespugli hanno orecchi? Presto, diamo fuoco a tutta questa
sterpaglia qua dentro.
Bruciarono i cespugli e il compare che era nascosto lì in mezzo fu
ridotto in cenere. Così imparò com’è che il Diavolo aiuta.</p>
		</div>
		<div xml:id="fable185">
		<span><placeName>Catania</placeName></span>
            <head><note>185. La volpe Giovannuzza</note></head>
		<p>C’era una volta un poveruomo, che aveva un solo figlio, sciocco e
ignorante per giunta. Quando il padre fu lì lì per morire, disse al
giovane, che si chiamava <persName source="#fable185" type="protagonist" subtype="citizen">Giuseppe</persName>: – Figliolo, sto per morire, e non ho
altro da lasciarti che questa casetta e l’albero di pero accanto.
Il <persName source="#fable185" type="helper" subtype="citizen">padre</persName> morì, e Giuseppe rimase solo nella casetta; vendeva le pere
del suo albero e così campava. Ma, finita la stagione delle pere, pareva
destinato a morir di fame, poiché non era capace di guadagnarsi il pane
in alcun modo. Invece, la stagione delle pere finì, ma le pere non
finirono. Staccati tutti i frutti ne crescevano degli altri, anche in pieno
inverno, perché era un pero fatato, che dava pere tutto l’anno, e così il
giovane poteva campare.
Un mattino, Giuseppe era andato come al solito a coglier le pere
mature, e vide che qualcuno già le aveva colte. «Come faccio, adesso? –
si domandò. – Se mi rubano le pere, sono finito. Stanotte voglio restare a
far la guardia.» E si mise la notte sotto il pero con lo schioppo, ma dopo
un po’ s’addormentò, e quando si svegliò le pere mature erano state tutte
colte. La notte dopo, si rimise a far la guardia, ma sul più bello
s’addormentò, e le pere furono rubate anche stavolta. La terza notte, oltre
lo schioppo si portò uno zufolo e si mise a suonare sotto il pero. Poi
smise di suonare, e allora la <persName source="#fable185" type="helper" subtype="trickster">volpe Giovannuzza</persName>, che era la ladra delle
pere, credendo che Giuseppe si fosse addormentato, saltò fuori e
s’arrampicò sul pero.
Giuseppe le puntò contro lo schioppo, e la volpe: – Non sparare
Giuseppe: se me ne dài una cesta, farò la tua fortuna.
– Eh, Giovannuzza, se te ne do una cesta, io cosa mangio?
– Sta’ tranquillo, e fa’ quel che ti dico, – rispose la volpe, – vedrai che
sarà la tua fortuna.
Allora il giovane diede alla volpe una cesta delle pere più belle, e la
volpe Giovannuzza le portò al <persName source="#fable185" type="helper" subtype="sovereign">Re</persName>.
– Sacra Corona, il mio padrone vi manda questa cesta di pere e vi
prega di fargli il favore di accettarle, – disse al Re.
– Pere di questa stagione! – esclamò il Re. – Non mi era ancora
capitato di assaggiarne! Chi è il tuo padrone?
– Il Conte Pero, – rispose Giovannuzza.
– Ma come fa ad avere pere in questa stagione? – chiese il Re.
– Oh, lui ha tutto quel che vuole, – rispose la volpe. – È l’uomo più
ricco che ci sia.
– Più ricco di me? – domandò il Re.
– Sì, più ricco di voi, Sacra Corona.
Il Re era un po’ preoccupato. – Che cosa potrei regalargli per
contraccambio? – chiese.
– Non v’incomodate, Sacra Corona, – disse Giovannuzza, – non
pensateci nemmeno, è così ricco che qualsiasi regalo gli si faccia, si fa
brutta figura.
– Ebbene, – fece il Re, pieno d’imbarazzo, – di’ al Conte Pero che lo
ringrazio per le sue meravigliose pere.
Quando vide la volpe di ritorno, Giuseppe esclamò: – Ma,
Giovannuzza, non mi hai portato niente in cambio delle pere, e io son
qui che muoio di fame!
– Sta’ tranquillo, – rispose la volpe, – lascia fare a me. Ti dico che
sarà la tua fortuna!
Dopo un po’ di giorni, Giovannuzza disse: – Mi devi di nuovo dare
una cesta di pere.
– Eh, comare, cosa mangio se mi porti via tutte le mie pere?
– Sta’ tranquillo e lascia fare a me.
Portò la cesta al Re, e disse: – Sacra Corona, poiché mi avete fatto la
grazia di accogliere la prima cesta di pere, il Conte Pero, mio padrone, si
permette di offrirvene di nuovo una seconda.
– Ma possibile! – esclamò il Re, – pere appena colte, in questa
stagione!
– Questo è niente, – disse la volpe, – il Conte alle pere non ci fa
neanche caso, ha tanta roba ancor più preziosa.
– E come posso sdebitarmi?
– Ecco, – disse Giovannuzza, – m’incarica di pregarvi di concedergli
una cosa.
– Che cosa? Se il Conte Pero è tanto ricco, non so cosa possa esser
degno di lui.
– La mano di vostra figlia, – disse la volpe.</p>
<p>Il Re fece tanto d’occhi. – Ma io, – rispose, – non posso neanche
accettare tanto onore, perché è molto più ricco di me.
– Sacra Corona, se non se ne preoccupa lui, perché volete
preoccuparvene voi? Il Conte Pero desidera proprio vostra figlia e non gli
importa se la dote sarà grossa o meno grossa, tanto, per grossa che sia,
di fronte a tutte le ricchezze che ha lui, sarà nulla.
– Va bene, allora pregalo di venire qui a mangiare.
Allora la volpe Giovannuzza andò da Giuseppe e gli disse: – Ho detto
al Re che tu sei il Conte Pero e che vuoi la sua figlia per sposa.
– Comare mia, cos’hai fatto! Quando il Re mi vede, mi fa tagliar la
testa!
– Lascia fare a me, e sta’ tranquillo, – disse la volpe. Andò da un
sarto, e disse: – Il mio padrone, il Conte Pero, desidera il più bell’abito
che abbiate in bottega; il danaro ve lo pago in contanti un’altra volta.
Il sarto le diede un abito da gran signore, e la volpe andò da un
mercante di cavalli. – Mi vendereste, per il Conte Pero, il più bel cavallo
che ci fosse del mercato? Non badiamo a spese, pagamento anticipato il
giorno dopo.
Vestito da gran signore, sulla sella d’un magnifico cavallo, Giuseppe
andò al Palazzo, e la volpe correva davanti a lui. – Comare
Giovannuzza, quando il Re mi parlerà cosa gli rispondo? – le gridava lui.
– Non sono capace di spiccicar parola davanti alle persone altolocate. –
Lascia parlare a me e stattene tranquillo; basta che tu dica: «Buon giorno»
e «Sacra Corona», tutto il resto lo dirò io.
Arrivarono al Palazzo. Il Re si affrettò incontro al Conte Pero, lo
salutò con tutti gli onori. – Sacra Corona, – disse Giuseppe.
Il Re lo condusse a tavola. E a tavola era già seduta la bella figlia del
Re. – Buon giorno, – disse il Conte Pero.
Si sedettero e cominciarono la conversazione. Ma il Conte Pero, zitto
come un pesce. – Comare Giovannuzza, – disse piano il Re alla volpe, –
il tuo padrone s’è forse morsicato la lingua?
– Sapeste, Sacra Corona, – disse la volpe, – quando uno ha da
pensare a tante terre e a tanti tesori, resta preoccupato tutto il giorno.
E per tutta la durata della visita, il Re si guardò bene dal disturbare
il Conte Pero dai suoi pensieri.
La mattina dopo Giovannuzza disse a Giuseppe: – Dammi ancora una
cesta di pere, che la porti al Re.
– Fa’ quel che vuoi, comare, – rispose il giovane, – ma vedrai che ci
rimetterò il collo.
– Sta’ tranquillo, – esclamò la volpe, – se ti dico che sarà la tua
fortuna.
Così lui colse le pere, e la volpe le portò al Re, dicendo: – Il Conte
Pero, mio padrone, vi manda questa cesta di pere, e vorrebbe avere una
risposta alla sua richiesta.
– Di’ al Conte che il matrimonio potrà aver luogo quando gli piaccia,
– rispose il Re. La volpe, tutta contenta, portò questa risposta a Giuseppe.
– Ma, comare Giovannuzza, questa sposa, dove la porterò? Non posso
mica condurla in questa catapecchia!
– Lascia fare a me. Di che cosa ti preoccupi? Non ho forse fatto tutto
per il meglio? – disse la volpe.
Così fu celebrato un gran matrimonio, e il Conte Pero sposò la bella
figlia del Re.
Dopo qualche giorno, la volpe Giovannuzza disse: – Il mio padrone
vuol portare la sposa al suo palazzo.
– Bene, – disse il Re, – li voglio accompagnare, così vedrò finalmente
tutti i possessi del Conte Pero.
Salirono tutti a cavallo, e il Re prese con sé un gran seguito di
cavalieri. Mentre cavalcavano verso la pianura Giovannuzza disse: – Io
vado ad avvisare per i preparativi, – e corse avanti. Incontrò un gregge
di mille e mille pecore, e chiese ai pastori: – Di chi sono queste pecore?
– Del Babbo-Drago, – le risposero.
– Parlate piano, – sussurrò la volpe, – vedete tutta quella cavalleria
che viene avanti? È il Re che ha dichiarato guerra al <persName source="#fable185" type="innocent" subtype="monster">Babbo-Drago</persName>. Se gli
dite che sono del Babbo-Drago, vi ammazzano.
– Cosa dobbiamo dire allora?
– Ma! Provate a dire: sono del Conte Pero!
Quando il Re arrivò vicino al gregge, chiese: – A chi appartiene
questo bellissimo gregge di pecore?
– Al Conte Pero! – gridarono i pastori.
– Accidenti, dev’essere proprio ricco! – esclamò il Re, tutto contento.
Un po’ più avanti, la volpe incontrò un branco di mille e mille maiali.
Chiese ai porcari: – Di chi sono questi maiali?
– Del Babbo-Drago.
– Piano, piano, guardate quanti soldati a cavallo stanno per arrivare.
Se gli dite che i maiali sono del Babbo-Drago, v’ammazzano. Dovete dire
che sono del Conte Pero.
Quando il Re fu vicino ai guardiani dei maiali e chiese a chi
appartenevano, quelli gli risposero: – Al Conte Pero! – e il Re si rallegrò
di avere un genero così ricco.
Così incontrando una gran mandra di cavalli: – Di chi sono questi
cavalli? – chiese il Re, e i guardiani: – Del Conte Pero, – e ai bovari: –
Di chi sono tutti questi buoi? – Del Conte Pero! – E il Re si rallegrava
sempre di più del buon matrimonio che aveva fatto sua figlia.
Finalmente Giovannuzza arrivò al palazzo del Babbo-Drago, che
viveva tutto solo con la Mamma-Draga sua moglie. Salì in tutta fretta ed
esclamò: – Oh, poveretti, sapeste che destino vi minaccia!
– Cos’è successo? – chiese il Babbo-Drago, tutto spaventato.
– Vedete quel polverone che viene avanti? È un reggimento di
cavalleria, mandato dal Re per ammazzarvi.
– Comare volpe, comare volpe, aiutaci tu! – piagnucolarono i due.
– Sapete cosa vi dico? – disse Giovannuzza, – nascondetevi nel forno;
quando se ne saranno andati, vi darò una voce.
Il Babbo-Drago e la Mamma-Draga obbedirono: strisciarono dentro il
forno, e quando furono là dentro, la pregarono: – Cara Giovannuzza,
chiudi la bocca del forno con dei rami, che non ci vedano –. Era proprio
quel che voleva fare la volpe, e riempì tutto il buco con dei rami.
Poi si mise sulla porta, e quando il Re arrivò fece una riverenza e
disse: – Sacra Corona, si degni di scendere da cavallo; questo è il palazzo
del Conte Pero.</p>
<p>Il Re e gli sposi scesero da cavallo, salirono lo scalone, e trovarono
una ricchezza, una magnificenza, che il Re stava a bocca aperta e
pensava: «Neanche il mio palazzo è la metà bello di questo». E Giuseppe,
poveraccio, stava a bocca aperta anche lui.
Gli chiese il Re: – Perché non si vedono servitori?
E la volpe, svelta: – Sono stati tutti licenziati perché il mio padrone
non voleva stabilire niente prima di conoscere i desideri della sua bella
sposa; ora può comandare lei come più le piace.
Quando ebbero guardato tutto ben bene, il Re tornò nel suo palazzo, e
il Conte Pero con la figlia del Re rimasero nel palazzo del Babbo-Drago.
Intanto, il Babbo-Drago e la Mamma-Draga erano chiusi nel forno. Di
notte, la volpe s’avvicinò al forno e chiese piano: – Babbo-Drago, Mamma-
Draga, ci siete?
– Sì, – risposero loro, con un fil di voce.
– E ci resterete, – disse la volpe. Accese i rami, fece un gran fuoco, e
il Babbo-Drago e la Mamma-Draga bruciarono nel forno.
– Ora siete ricchi e contenti, – disse Giovannuzza al Conte Pero e a
sua moglie, – e dovete promettermi una cosa: quando morirò, mi dovete
mettere in una bella bara e sotterrarmi con tutti gli onori.
– Oh, comare Giovannuzza, perché andate a parlare di morte? – disse
la figlia del Re, che si era affezionata alla volpe.
Dopo un po’ di tempo Giovannuzza volle metterli alla prova. Si finse
morta. Quando la figlia del Re la vide lunga stecchita, esclamò: – Oh,
Giovannuzza è morta, povera la nostra cara comare! Adesso dobbiamo
affrettarci a farle fare una bellissima bara.
– Una bara per una bestia? – fece il Conte Pero. – Ma buttiamola dalla
finestra! – e la prese per la coda.
Appena si sentì presa per la coda, la volpe saltò su e gridò: – O
morto di fame, o traditore, o ingrato, hai dimenticato tutto, hai
dimenticato che la tua fortuna è tutta opera mia! Che se non c’ero io eri
ancora all’elemosina? Pitocco, ingrato, traditore!
– Volpe, perdonami, ti prego, comare, – si mise a supplicarla il Conte
Pero, tutto confuso. – Non volevo far nulla di male; mi sono scappate le
parole di bocca, ho parlato senza pensare…
– A me da questo momento, non mi vedrai più… – e prese la porta.
– Perdonami, Giovannuzza, ti supplico, resta con noi… – ma la volpe
correva via per la strada, girava alla svolta, spariva e non si vide mai
più.</p>
		</div>
		<div xml:id="fable186">
		<span><placeName>Catania</placeName></span>
            <head><note>186. Il bambino che diede da mangiare al Crocifisso</note></head>
		<p>Un <persName source="#fable186" type="helper" subtype="citizen">contadino</persName> timorato di Dio trovò un giorno nel suo campo un
<persName source="#fable186" type="protagonist" subtype="innocent">bambinello</persName> abbandonato. – Povera creatura innocente, – disse, – chi sarà
l’anima snaturata che ti ha lasciato qui al tuo destino? Non aver paura:
io ti prenderò con me e t’alleverò.
Da quel giorno tutto cominciò a andargli a gonfie vele. Le piante
erano cariche di frutti, il grano cresceva che era un piacere, la vigna
dava buone vendemmie: insomma il contadino non era mai stato così
fortunato.
Il bambino crebbe e più cresceva e più diventava un bravo bambino,
ma vivendo in quella campagna sperduta, non aveva mai visto una
chiesa né una immagine e non sapeva nulla di Nostro Signore né dei
Santi. Un giorno il contadino doveva andare a Catania. – Vuoi venire
con me? – chiese al bambino.
– Come volete voi, massaro, – rispose il bambino, e andò in città col
contadino.
Quando furono arrivati vicino al duomo, il contadino disse: – Io ora
ho da andare per i miei affari. Tu entra in chiesa e aspettami lì finché
non ho finito.
Il bambino entrò nel duomo e vide i manti ricamati d’oro, le tovaglie
preziose sull’altare, i fiori, le candele, e stava a bocca aperta, perché mai
aveva visto niente di simile.
Passo passo arrivò all’altare maggiore e vide il Crocifisso. Si
inginocchiò sui gradini, e si rivolse al Crocifisso: – Cumpareddu, perché
vi hanno inchiodato a questo legno? Avete fatto qualcosa di male?
E il Crocifisso fece segno di sì con la testa.
– Oh, povero cumpareddu, non lo dovete più fare, vedete come
dovete soffrire adesso!
E il Signore fece di nuovo di sì con la testa.
Così continuò per un bel pezzo a parlare con il Crocifisso, finché non
furono finite tutte le funzioni. Il sagrestano voleva chiudere la porta della
chiesa, ma vide quel contadinello inginocchiato, davanti all’altare
maggiore. – Ehi, tu! Alzati, è ora d’uscire!
– No, – rispose il bambino, – io resto qui, altrimenti quel poveretto
rimane tutto solo. Prima lo avete inchiodato sul legno, e ora lo
abbandonate al suo destino. Non è vero, cumpareddu, vi fa piacere che
resti qui con voi?
E il Signore fece di sì con la testa.</p>
<p>A sentire il bambino che parlava a <persName source="#fable186" type="helper" subtype="magician">Gesù Cristo</persName>, e a vedere Gesù
Cristo che gli rispondeva, il sagrestano, pieno di terrore, corse dal curato
e gli raccontò tutto. Il curato disse: – È certamente un’anima santa;
lasciatelo in chiesa e portategli un piatto di maccheroni e un po’ di vino.
Quando il sagrestano gli portò i maccheroni e il vino, il bambino
disse: – Mettete pure tutto lì, che vengo subito a mangiare.
Poi si voltò verso il Crocifisso, e disse: – Cumpareddu, avrete fame,
chissà da quanto tempo è che non mangiate. Prendete un po’ di
maccheroni –. Prese il piatto, s’arrampicò sull’altare e cominciò a porgere
forchettate di maccheroni al Signore. E il Signore aperse la bocca e si
mise a mangiare maccheroni. Poi il bambino disse: – Cumpareddu, non
avete sete? Bevete un po’ del mio vino, – e avvicinò un bicchiere di vino
alla bocca del Signore. Il Signore allungò le labbra e bevve.
Ma quando ebbe diviso il mangiare e il bere con il Signore, cadde
morto, e la sua anima volò in cielo e lodò Dio. Ma il curato era nascosto
dietro l’altare, e vedeva tutto. Così vide che dopo aver diviso il
mangiare e il bere col Signore, il bambino mise le braccia in croce e la
sua anima gli si staccò dal corpo e prese il volo cantando. Il curato corse
verso il corpo del bambino che era rimasto steso davanti all’altare: era
morto. Subito il curato fece annunciare in tutta la città che nel duomo
c’era un santo, e lo fece mettere in una bara d’oro. La gente accorse da
tutta la città e s’inginocchiò intorno alla bara. Anche il contadino venne,
e nel corpicino dentro la bara d’oro riconobbe il figlio e disse: – Signore,
tu me l’hai dato e tu me l’hai tolto, e ne hai fatto un Santo! – Poi tornò
a casa sua, e tutto ciò che si metteva a fare gli riusciva, cosicché diventò
ricco.
Ma con il danaro che guadagnava faceva la carità ai poveri, e visse
una vita santa, e quando morì si meritò il Paradiso, così possa
succedere a noi tutti.</p>
		</div>
		<div xml:id="fable187">
		<span><placeName>Catania</placeName></span>
            <head><note>187. Massaro Verità</note></head>
		<p>C’era una volta un <persName source="#fable187" type="helper" subtype="sovereign">Re</persName>, che aveva una capra, un agnello, un montone e
un manzo. Siccome a questo bestiame ci teneva molto, soprattutto al
manzo, voleva darli in mano soltanto a persona di fiducia. E la persona
più di fiducia che conoscesse era un contadino, che tutti chiamavano
<persName source="#fable187" type="protagonist" subtype="citizen">Massaro Verità</persName>, perché in vita sua non aveva mai detto una bugia. Il Re
lo fece venire e gli affidò gli animali. – Ogni sabato, – gli disse, – verrai
al palazzo a darmi conto di tutte le bestie –. Difatti, ogni sabato, Massaro
Verità scendeva dalla montagna, si presentava al Re, si toglieva la
berretta e diceva:
– Buon giorno a voi, Reale Maestà!
– Buon giorno a voi, Massaro Verità!
Com’è la capra?
– Bianca e ladra!
– Com’è l’agnello?
– Bianco e bello!
– Com’è il montone?
– Grasso e poltrone!
– Com’è il manzo?
– Grasso d’avanzo!
Il Re gli credeva sulla parola e dopo questa conversazione Massaro
Verità se ne tornava sulla montagna.
Ma tra i ministri del Re ce n’era uno che vedeva con invidia il favore
in cui il Re teneva il massaro, e un giorno disse al Re: – Possibile che
quel vecchio massaro non sia proprio capace di dire bugie? Scommetto
che sabato prossimo ve ne dice una.
– Se il mio massaro mi dice una bugia, sono pronto a rimetterci la
testa! – esclamò il Re.
Così fecero la scommessa, e chi la perdeva doveva rimetterci la testa.
Mancavano ormai tre giorni e il Ministro, più ci pensava, e meno
riusciva a trovare la via per far sì che il sabato il massaro dicesse una
bugia.
Ci pensò la mattina, ci pensò la sera, ci pensò la notte e sua <persName source="#fable187" type="helper" subtype="trickster">moglie</persName> a
vederlo così preoccupato, disse: – Che avete, cos’è questo malumore?
– Lasciami in pace, – rispose lui, – ci mancherebbe che te lo dovessi
anche raccontare!
Ma lei lo pregò così gentilmente che alla fine riuscì a farselo dire. –
Oh, tutto lì? Ci penso io, – fece.
Il mattino dopo la moglie del Ministro si mise i suoi vestiti più belli, i
più ricchi gioielli, e una stella di diamanti in fronte. Poi salì in carrozza
e si fece portare alla montagna dove Massaro Verità faceva pascolare la
capra, l’agnello, il montone e il manzo. Arrivata che fu, scese di carrozza,
si mise a guardare intorno. Il contadino, poveretto, a vedere una donna
bella come non ne aveva mai vedute, era in un mare di confusione. Leva
panche e metti sgabelli, 51 si faceva in quattro per accoglierla meglio che
poteva.
– Oh, – disse lei, – caro massaro, me lo volete fare un piacere?
– Nobile signora, – lui rispose, – comandatemi. Quel che volete, lo
farò.
– Vedete, sto aspettando un bambino, e ho una voglia di fegato di
manzo arrostito, che se non me lo date io ci muoio.
– Nobile signora, – disse il massaro, – chiedetemi quel che volete, ma
questa sola cosa non ve la posso concedere; infatti il manzo è del Re ed
è la più cara bestia che lui abbia.
– Povera me! – gemette la donna, – devo proprio morire se non mi
togliete questa voglia. Massaro, caro massaro, fàllo per carità! Il Re non
ne sa niente, e tu gli puoi dire che il manzo è caduto giù dalla
montagna!
– No, questo non lo posso dire, – disse il massaro, – e neppure il
fegato posso darvelo.
Allora la donna si mise a piangere, a lamentarsi, e si buttò in terra e
sembrava davvero che stesse per morire. Era tanto bella, che il cuore del
contadino s’intenerì: ammazzò il manzo, fece arrostire il fegato e glielo
diede. La donna tutta allegra lo mangiò in due bocconi, si licenziò in
fretta in fretta dal massaro e se ne andò via in carrozza.
Il povero massaro restò lì solo e gli pareva di avere una pietra sul
petto: «E ora che cosa andrò a dire al Re, sabato? Quando mi chiederà: –
E com’è il manzo? – E io non potrò dirgli: – Grasso d’avanzo! –» Prese il
suo bastone, lo piantò in terra e ci appese la sua mantellina; si mise
lontano, poi si avvicinò di qualche passo, fece l’inchino, e cominciò
rivolto al bastone:
– Buon giorno a voi, Reale Maestà!
E poi, facendo un po’ la voce del Re un po’ la voce sua:
– Buon giorno a voi, Massaro Verità!
Com’è la capra?
– Bianca e ladra!
– Com’è l’agnello?
– Bianco e bello!
– Com’è il montone?
– Grasso e poltrone!
– Com’è il manzo?</p>
<p>E lì restò senza parola. Cominciò a balbettare rivolto al bastone: –
Reale Maestà… L’ho portato a pascolare… e s’è sdirupato giù da una cima
di montagna… e s’è ammaccato le ossa… e poi è morto… – E s’impappinò.
«No, – rifletté, – non glielo dico, questo, al Re, questo è menzogna!»
Piantò il bastone in terra in un altro posto, ci riappese la mantellina,
rifece tutta la scena, l’inchino, la conversazione, ma alla domanda:
«Com’è il manzo?» ricominciò a balbettare: – Maestà, me l’hanno rubato…
i ladri…
Andò a letto, ma non riuscì a chiudere occhio. Alla mattina – era
sabato – si mise in strada, a capo chino, sempre pensando a cosa dire al
Re. A ogni albero che incontrava faceva l’inchino e diceva: – Buon giorno
a voi, Reale Maestà! – e ricominciava il dialogo, ma non sapeva andare
avanti. Alla fine, passa un albero, passa l’altro, gli venne in mente una
risposta. «Ecco questa è la risposta da dare!» Era tornato tutto allegro, e a
ogni albero che incontrava faceva l’inchino e ripeteva tutta la
conversazione fino a quest’ultima battuta e ogni volta la risposta gli
piaceva ancora di più.
Al palazzo, c’era il Re con tutta la Corte che l’aspettavano perché si
decideva la scommessa. Massaro Verità si tolse la berretta e cominciò:
– Buon giorno a voi, Reale Maestà!
– Buon giorno a voi, Massaro Verità!
Com’è la capra?
– Bianca e ladra!
– Com’è l’agnello?
– Bianco e bello!
– Com’è il montone?
– Grasso e poltrone!
– Com’è il manzo?
– Reale Maestà,
Vi dirò la verità:
Venne una dama d’alto mondo
Bella di faccia, di fianco rotondo;
Di sue bellezze io m’innamorai
E il manzo per l’amore suo ammazzai.
Detto questo Massaro Verità chinò il capo e aggiunse: – Ora, se mi
volete mandare a morte, padrone, mandatemi; ma io ho detto la verità.
Il Re, per quanto addolorato per la morte del manzo, si rallegrò d’aver
vinto la scommessa e regalò un sacco di monete d’oro a Massaro Verità.
Tutta la Corte si mise ad applaudire, tranne il Ministro, che dovette
pagare la sua invidia con la testa.</p>
		</div>
		<div xml:id="fable188">
		<span><placeName>Acireale</placeName></span>
            <head><note>188. Il Re vanesio</note></head>
		<p>C’era un <persName source="#fable188" type="protagonist" subtype="sovereign">Re</persName>; si credeva d’esser bello. Aveva uno specchio e sempre gli
diceva:
Specchio mio bello giocondo
Dimmi chi c’è
Più bello di me al mondo.
Sua moglie per un po’ lo lasciò dire, poi, non sopportando più d’avere
un marito tanto vanesio, sentendolo ripetere quei versi, disse:
Ma zittisciti un po’, Re,
Che pur ci sarà
Chi è più bello di te.
Il Re scattò in piedi e disse: – Ti do tempo tre giorni: o mi dici chi è
più bello di me, o ti faccio tagliar la testa.
La <persName source="#fable188" type="helper" subtype="trickster">Regina</persName> si pentì subito di quel che aveva detto, ma era troppo
tardi, e si sentiva già la scure del boia sul collo. Disperata, si ritirò nelle
sue stanze e per due giorni pianse ininterrottamente. Al terzo giorno
aperse la finestra per godersi ancora il sole finché ne aveva tempo. Per la
strada, c’era una <persName  source="#fable188" type="helper" subtype="citizen">vecchia</persName> che pareva aspettasse: – Maestà, fatemi
l’elemosina! – disse.
– Lasciami stare, buona vecchia, – disse la Regina, – ne ho abbastanza
dei miei guai.
E la vecchia, abbassando la voce, le disse: – So tutto. E vi posso
aiutare.
La Regina la guardò. – Sali, – disse.
La vecchia salì nel palazzo. – Cosa sai? – le disse la Regina.
– So tutto quel che v’ha detto il Re.
– E ci può esser salvezza per me?
– Signorasì.
– Parla, ti darò quel che vuoi.
– Non voglio niente. Statemi a sentire. A mezzogiorno, presentatevi a
tavola col Re. E domandategli una grazia. «La grazia della vita?»,
chiederà lui. «No», direte voi. «Allora vi sia concessa», dirà lui. E voi gli
direte: «Più bello di voi c’è il <persName source="#fable188" type="helper" subtype="innocent">figlio dell’Imperatore di Francia</persName>, conservato
sotto sette veli».
La Regina seguì a puntino i consigli della vecchia, e il dialogo si
svolse proprio come lei aveva detto.
Il Re non batté ciglio. – Se davvero il figlio dell’Imperatore di Francia
è più bello di me, – disse alla moglie, – tu farai di me quello che vuoi
–. In capo a tre giorni, il Re prese un po’ d’esercito e partì per la
Francia. Si presentò all’Imperatore e gli disse che voleva vedere suo figlio.
– Mio figlio ora dorme, – disse l’Imperatore a bassa voce, – ma venite.
Lo portò nella stanza del figlio e tirò il primo velo. Si vide trapelare
una luce. Tirò il secondo velo e la luce crebbe. Tirò il terzo, il quarto e la
luce si faceva sempre più splendente, invadeva la stanza, e ormai anche
gli ultimi veli venivano tolti a uno a uno e crescevano le fiamme della
sua bellezza finché il Reuzzo apparve sul suo trono, con lo scettro in
mano e la spada alla cintura, così bello che il Re cadde in terra svenuto.
Subito gli fecero fiutare aceto e acque odorose e l’Imperatrice lo fece
portare nei suoi quartieri. Il Re rinvenne e rimase lì tre giorni per
riaversi del tutto.</p>
<p>Il Reuzzo disse al padre: – Papà, prima che questo Re se ne vada, gli
voglio parlare.
Il Re fu introdotto e stavolta, fatto più forte, non svenne. Si misero a
discorrere, e a un certo punto il Reuzzo gli disse: – Ma tu mi vorresti
vedere a casa tua?
– Fosse mai possibile! – disse il Re.
E il Reuzzo: – Se vuoi rivedermi prendi queste tre palle d’oro, e
buttale in un bacile d’oro pieno di latte netto e puro. Io comparirò in tua
presenza come qui mi vedi.
Tornato il Re a casa, disse alla moglie: – Sono qua. Ora puoi fare di
me quello che vuoi.
E la moglie disse: – Che tu sia benedetto.
Il Re le raccontò tutto e le mostrò le tre palle d’oro. Ma il dispiacere
per la sua illusione perduta e l’impressione per la bellezza del Reuzzo
erano stati così forti che non poté reggere allo struggimento, e in pochi
giorni morì.
La Regina, dopo che il Re fu seppellito, chiamò la cameriera più
fidata e le disse: – Portami tre quartucci di latte puro e lasciami sola –.
Preparò il bacile col latte, gettò le tre palle d’oro e subito affiorò la spada,
poi lo scettro, poi venne fuori il Reuzzo in persona. Discorsero insieme, e
poi il Reuzzo si rituffò nel latte e sparì.
L’indomani la Regina mandò a prendere ancora del latte fresco e
tornò a vedere il Reuzzo, e così seguitò per molti giorni, finché la
cameriera non si stancò e si disse: «Qui ci dev’essere una magia o un
brutto imbroglio».
E l’indomani, quando la Regina la mandò a prendere il latte, ruppe
un bicchiere di cristallo, lo pestò nel mortaio fine fine, e buttò questa
polvere di vetro nel latte. Quando la Regina buttò le tre palle d’oro,
cominciò ad uscire lo scettro ed era tutto insanguinato, apparve il
Reuzzo, e grondava sangue dalla testa ai piedi, perché attraversando il
latte doveva passare in mezzo a quelle minutissime schegge e si tagliava
in ogni vena. – Ah! – le disse, – tu mi hai tradito!
– No! – gli disse la Regina, – non è colpa mia, perdonami! – ma già
lui tornava a sparire nel bacile d’oro.
Alla Reggia di Francia, il figlio dell’Imperatore fu trovato coperto di
ferite dalla testa ai piedi, e i dottori di Corte non seppero guarirlo. Suo
padre gettò un bando, che qualsiasi medico o cerusico fosse buono a
salvare suo figlio gli avrebbe esaudito qualunque grazia. E intanto la città
si vestì a lutto, e suonavano sempre le campane.
La Regina da quando aveva visto il Reuzzo ferito non aveva più
pace, e partì verso la Francia travestita da uomo con panni da pecoraio.
La prima sera le si fece buio in un bosco. Si rannicchiò ai piè d’un
albero a dire le sue preghiere. Davanti a lei era una radura a cerchio, e a
mezzanotte vi scesero dall’Inferno tutti i Diavoli, e si sedettero a
consiglio, col loro capo in mezzo, e ognuno a turno riferiva le sue
imprese, e per ultimo toccò al Diavolo Zoppo.
– E tu, malo arnese, che non ne fai mai una giusta? – gli dissero.
E lui: – Signornò, stavolta, dopo tanti anni che lavoro, me n’è riuscita
una bene! – E raccontò tutto del Re e della Regina e del Reuzzo, e di
quel che aveva fatto fare alla cameriera. – Ma ora il Reuzzo ha solo tre
giorni di vita e poi ce lo prenderemo qui con noi.
Allora il Diavolo Grosso gli disse: – Ma di’ un po’: non è possibile che
trovino qualche rimedio per questo Reuzzo?
E lo Zoppo: – Il rimedio c’è ma non lo dico.
– A noi puoi dirlo.
– No. E se qualcuno ci sentisse?
– Ma no, stupido! Credi che se ci fosse qualcuno qui intorno a
quest’ora non sarebbe già morto dallo spavento?
– Allora, sentite: bisognerebbe andare nel bosco del Convento, dove c’è
l’erba del vetro, e raccoglierne due bisacce piene, pestarla in un mortaio,
colarne il succo in un bicchiere e buttarglielo dalla testa ai piedi:
ritornerebbe sano come prima.
La Regina, sentito questo, non vedeva l’ora che venisse l’alba per
andare a cercare il Convento e l’erba del vetro. Cammina cammina,
arrivò al Convento, chiamò i frati e quelli presero a far scongiuri da
lontano.
– Non scongiurate, sono carne battezzata.</p>
<p>Allora le aprirono e lei chiese per carità due bisacce d’erba del vetro, e
i frati gliela colsero. L’indomani arrivò alla città del Reuzzo, dalle vie
parate a lutto. Si presentò alla sentinella, vestita da pecoraio e non
volevano lasciarla entrare, finché non lo seppe l’Imperatore e chiese cosa
voleva. – Mandate via tutti i cerusici, Maestà, e domani il Reuzzo sarà
guarito.
L’Imperatore che ormai non sapeva più che fare, disse di sì e lasciò il
pecoraio solo col figlio, dando ordine alle serve che gli procurassero tutto
quel che voleva. Il pecoraio si fece dare un mortaio e pestò l’erba; si fece
dare un bicchiere e colò il succo; versò il succo sulle ferite del Reuzzo e
le ferite una a una si chiudevano e sparivano.
Fece chiamare l’Imperatore e gli mostrò il figlio guarito, più bello di
prima. L’Imperatore voleva coprirlo di tesori, ma il pecoraio non voleva
niente e se ne voleva andare. – Tieni almeno questo anello per ricordo, –
gli disse il Reuzzo, e glielo diede.
La Regina tornò a casa più presto che poté, e appena giunta, andò a
prendersi un po’ di latte netto e puro lei in persona, invece di farlo
prendere dalla cameriera. Lo versò nel bacile e vi gettò le tre palle d’oro.
Apparve il Reuzzo, ma le si rivoltò contro brandendo lo scettro.
– No, non t’ho tradito, – gli gridò la Regina gettandosi ai suoi piedi,
– anzi t’ho salvato, e questo è l’anello che m’hai dato!
Il Reuzzo ristette, dubbioso, ed ella gli raccontò tutta la storia. Un
grande amore nacque tra loro e si sposarono, col consenso dell’Imperatore
di Francia, mentre la cameriera fu condannata a morte.
Ed essi furono contenti e felici
E noi come mazzi di radici.</p>
		</div>
		<div xml:id="fable189">
		<span><placeName>Acireale</placeName></span>
            <head><note>189. La Reginotta con le corna</note></head>
		<p>Si dice che una volta c’era un <persName source="#fable189" type="helper" subtype="caregiver">padre</persName> con tre figli che non possedeva
altro che una casa. Si vendette la casa, col patto che tre mattoni in
mezzo a un muro restassero suoi. Quando fu lì per morire, voleva far
testamento; e i vicini gli dicevano: – Ma che eredità volete lasciare, se
non possedete più niente? – E i figli non volevano neppure chiamare il
notaio. Ma il notaio venne lo stesso e il moribondo gli dettò questo
testamento. – A mio figlio grande il primo mattone, al mezzano il
secondo, al piccolo il terzo.
I tre figli, scapestrati, morto il padre conobbero l’appetito e la fame, e
il <persName source="#fable189" type="protagonist" subtype="trickster">più grande</persName> disse: – In questo paese non posso più campare; ora smuro
il mattone che m’ha lasciato mio padre e vado per il mondo.
La padrona della casa, quando andò a cavar via il mattone, gli disse
che se glielo lasciava e non le rovinava il muro, glielo pagava, ma lui
replicò: – Nossignora, mio padre il mattone m’ha lasciato, e io il mattone
me lo cavo e me lo prendo –. Smurò il mattone e trovò una piccolissima
borsa, si prese mattone e borsa e partì.
Per via, gli venne fame e tirò fuori la borsa. – O borsa, dammi due
grani, 52 che mi compro del pane! – Aperse la borsa e ci trovò due grani.
– O borsa, allora dammi cent’onze! – e nella borsa c’erano cent’onze.
Così seguitò fino a che n’ebbe voglia. Presto fu tanto ricco, da farsi
fabbricare un palazzo in faccia a quello del Re. Lui si affacciava dal suo
palazzo, e dal palazzo del Re s’affacciava la <persName source="#fable189" type="prize" subtype="lover">figlia del Re</persName>. Cominciarono a
fare all’amore e tanto fece che strinse amicizia col Re e ci andava in casa.
La Reginotta, vedendolo più ricco di suo padre, gli disse: – Io ti prendo
per marito solo quando mi dici donde ti viene tutto questo danaro.
E lui, bello scemo, si fidò e le mostrò la borsa. Lei fa finta di niente,
gli dà a bere dell’oppio e gli mette un’altra borsa uguale al posto della
sua. Quando il poveretto se ne accorse, dovette cominciare a vendersi la
roba per vivere, fino a che non diventò povero in canna, che non aveva
più nemmeno dove cadere morto.
Intanto, gli venne la notizia che suo <persName source="#fable189" type="helper" subtype="innocent">fratello mezzano</persName> era ricco. Andò
a trovarlo, l’abbracciò e baciò, si lamentò della sua nera sfortuna e gli
domandò in che modo s’era arricchito. Il fratello gli raccontò che non
avendo più un soldo era andato a smurare il mattone che aveva
ereditato, e sotto ci aveva trovato un ferraiolo. S’era messo il ferraiolo, e
per la strada la gente non lo vedeva. Entrò in una bottega, mezzo morto
di fame com’era, prese un pane, se n’andò senza che nessuno lo vedesse;
andò a rubare dall’argentiere e fece lo stesso, dal merciaio, dal procaccia
del Re, finché diventò ricco sfondato.
– Visto che è così, caro fratello, – disse il più grande, – fammi il
piacere: imprestami questo mantello perché mi serve e poi te lo rendo –.
E il fratello che gli voleva bene glielo prestò.
Uscì col ferraiolo, e nessuno lo vedeva. Cominciò subito a fare il suo
dovere rubando peggio ancora di suo fratello tutto quel che gli capitava
sottomano. Quando fu ben rifornito tornò a casa dal Re. La Reginotta
vedendolo più ricco di prima ricominciò: – Ma donde ti vengono tanti
danari? Se me lo dici, ci sposiamo subito.
E lui, credulone, le disse tutto un’altra volta e le mostrò il mantello.
Lei gli fece di nuovo bere vino oppiato e gli sostituì il ferraiolo con un
altro. Quando si svegliò, lui s’avvolse nel ferraiolo credendo di non esser
visto, e cominciò a girare per il palazzo per ritrovare la sua borsa. Ma lo
videro le guardie, lo presero per un ladro e lo cacciarono a legnate.
Il poveretto non sapeva più come fare, e pensò di tornarsene al paese
per buscarsi qualche tozzo di pane lavorando. Ma al paese seppe che suo
fratello piccolo era un gran riccone: abitava in un bel palazzo, con tanta
servitù. Si disse: «Ora vado da mio fratello piccolo, che certo non mi
manda via», e così fece.</p>
<p>Il <persName source="#fable189" type="helper" subtype="explorer">fratello piccolo</persName> lo credeva morto, gli fece grandi feste, e gli raccontò
com’era arricchito. – Sta’ a sentire, sai che nostro padre mi aveva lasciato
l’ultimo mattone, e un giorno che ero disperato lo tirai via per
vendermelo. Sotto il mattone ho trovato un corno; appena l’ho visto, m’è
venuta voglia di suonarlo, e appena ci ho soffiato dentro sono usciti tanti
soldati e hanno detto: «Generale, ai vostri ordini!» Allora io ho ritirato il
fiato e i soldati si sono ritirati anche loro. Adesso che avevo capito, girai
paesi e città con i miei soldati, facendo battaglie e guerre e raccogliendo
più danari che potevo. Quando ne ebbi abbastanza per tutta la vita,
tornai qui e mi fabbricai questo palazzo.
Il fratello, inteso questo racconto, gli domandò la grazia d’avere in
prestito il corno, che quando non gli serviva più gliel’avrebbe restituito.
Avuto il corno, andò a una città nominata per la sua ricchezza, suonò e
cominciarono a uscir soldati. Quando n’ebbe riempito la pianura, ordinò
di saccheggiare la città. I soldati non se lo fecero dire due volte e
tornarono carichi d’oro, argento e ogni sorta di ricchezze. Così egli si
ripresentò alla Reginotta più ricco di prima.
Ma c’era cascato due volte e ci cascò anche la terza: le spiegò il
segreto, e lei gli oppiò il vino e gli cambiò il corno. Quando si svegliò il
Re e la Regina lo cacciarono via in malo modo perché s’era ubriacato, e
lui se ne andò tutto mortificato, e partì per un altro paese con le sue
ricchezze.
In un bosco, uscirono dodici ladri e lo volevano derubare. Lui suonò il
corno pensando che uscissero i soldati a difenderlo, invece aveva un bello
schiantarsi i polmoni a suonare, i ladri lo spogliarono, lo caricarono di
bastonate per insegnargli a fare il presuntuoso, e lo lasciarono in terra
più morto che vivo ancora col corno in bocca che continuava a suonare.
Allora capì che quello non era più il corno fatato e pensando che aveva
rovinato sé e i suoi fratelli decise di buttarsi giù da un precipizio.
Cercò un precipizio adatto, andò fin sul muschio del ciglio, e si gettò.
Ma a metà altezza sporgeva un albero di fico e lui rimase appeso ai rami.
Era una pianta carica di fichi neri; pensò: «Almeno che io muoia con la
pancia piena», e si mise a farne una panciata.
Ne mangia dieci, ne mangia venti, ne mangia trenta e si trovò ad
aver messo più rami lui dell’albero. Perché gli eran spuntate tante corna
quanti erano i fichi che aveva mangiato, sulla testa, sulla faccia, sul
naso. Come non fosse abbastanza disperato, ora gli succedeva di trovarsi
così mostruoso; e si voleva ammazzare più di prima.
Si buttò giù dal fico, nel precipizio, ma con tutte quelle corna si
impigliò a un altro fico cento palmi più sotto. Era carico di fichi più
dell’altro, ma di fichi bianchi. «Corna più di quelle che ho non me ne
possono spuntare; e morire per morire tanto vale che mi riempia», e
cominciò a mangiare fichi bianchi. Ne aveva mangiato appena tre, e
s’accorse che aveva tre corna di meno: continuò, e vide che ogni fico
bianco che mangiava era un corno che si ritirava. Ne mangiò tanti da
farli scomparire tutti e restò liscio e tondo più di prima.
Quando si vide senza corna, scese dal fico bianco e s’arrampicò pel
precipizio fino all’altro fico: colse una bella fazzolettata di fichi neri e se
ne andò in città. Travestito da massaro, con i fichi in un canestro se ne
andò a Palazzo reale. Era frutta fuori stagione; subito la sentinella lo
chiamò e lo fece salire. Il Re gli comprò tutto il canestro e lui prese
licenza baciandogli il ginocchio.
A mezzogiorno il Re e la famiglia si misero a mangiare fichi; più di
tutti piacevano alla Reginotta che ne fece una scorpacciata. Erano così
infervorati che non alzavano gli occhi dal piatto, e quando li alzarono si
videro pieni di corna. La Reginotta poi era una foresta. Allora furono
presi dalla paura, chiamarono tutti i cerusici della città, ma quelli non ne
capivano niente. Allora il Re fece un bando, che chi li liberava da queste
corna, gli dava tutto quel che avesse chiesto.
Quando il venditore dei fichi intese il bando, andò all’albero dei fichi
bianchi, e ne colse un bel paniere. Si travestì da cerusico e andò dal Re.
– Reale Maestà, io vi salvo tutti e vi levo le corna.
La Reginotta appena ebbe sentito, s’affrettò a dire: – Maestà, dovete
farle levare prima a me, – ed il Re acconsentì.
Il cerusico si fece chiudere in una stanza con la Reginotta e si levò il
travestimento. – Mi riconosci o no? Senti cosa ti dico: se mi ridai la borsa
che getta quattrini, il ferraiolo che rende invisibili e il corno che getta
soldati, ti levo tutte le corna, se no te ne faccio crescere ancora
altrettante.
La Reginotta che di aver quelle corna non ne poteva più e che sapeva
che quel giovane era sempre in possesso di cose fatate, gli credette. – Se
ti restituisco tutto, – disse, – mi devi togliere le corna e poi sposarmi, – e
in così dire gli consegnò borsa, ferraiolo e corno.
Lui le fece mangiare tanti fichi bianchi quante corna aveva e la fece
tornare come prima; poi fece la stessa cura al Re e alla Regina e a tutti
quelli che avevano corna nel Palazzo reale. Il Re gli concesse la Reginotta
in moglie, e si sposarono. Il ferraiolo e il corno furono restituiti ai fratelli,
e lui si tenne la borsa sputadanari e restò genero del Re per tutta la vita.
Il Re morì dopo un anno e lui e sua moglie diventarono Re e Regina.</p>
		</div>
		<div xml:id="fable190">
		<span><placeName>Sicilia</placeName></span>
            <head><note>190. Giufà</note></head>
		<p>C’era una mamma che aveva un figlio sciocco, pigro e mariolo. Si
chiamava <persName source="#fable190" type="protagonist" subtype="jester">Giufà</persName>. La <persName source="#fable190" type="dispatcher" subtype="caregiver">mamma</persName>, che era povera, aveva un pezzo di tela, e
disse a Giufà: – Prendi questa tela e valla a vendere; però se ti capita un
chiacchierone non gliela dare: dàlla a qualcuno di poche parole.
Giufà prende la tela e comincia a strillare pel paese: – Chi compra la
tela? Chi compra la tela?
Lo ferma una donna e gli dice: – Fammela vedere –. Guarda la tela e
poi domanda: – Quanto ne vuoi?
– Tu chiacchieri troppo, – fa Giufà, – alla gente chiacchierona mia
madre non vuol venderla, – e va via.
Trovò un contadino: – Quanto ne vuoi?
– Dieci scudi.
– No: è troppo!
– Chiacchierate, chiacchierate: non ve la do.
Così tutti quelli che lo chiamavano o gli si avvicinavano gli pareva
parlassero troppo e non la volle vendere a nessuno. Cammina di qua,
cammina di là, s’infilò in un cortile. In mezzo al cortile c’era una statua
di gesso, e Giufà le disse: – Vuoi comprare la tela? – Attese un po’, poi
ripeté: – La vuoi comprare la tela? – Visto che non riceveva nessuna
risposta: – Oh, vedi che ho trovato qualcuno di poche parole! Adesso sì
che gli venderò la tela –. E l’avvolge addosso alla statua. – Fa dieci
scudi. D’accordo? Allora i soldi vengo a prenderli domani, – e se ne
andò.
La madre appena lo vide gli domandò della tela.
– L’ho venduta.
– E i quattrini?
– Vado a prenderli domani.
– Ma è persona fidata?
– È una donna proprio come volevi tu: figurati che non mi ha detto
neppure una parola.
La mattina andò per i quattrini. Trovò la statua, ma la tela era
sparita. Giufà disse: – Pagamela –. E meno riceveva risposta più
s’arrabbiava. – La tela te la sei presa, no? E i quattrini non me li vuoi
dare? Ti faccio vedere io, allora! – Prese una zappa e menò una zappata
alla statua da mandarla in cocci. Dentro la statua c’era una pentola piena
di monete d’oro. Se le mise nel sacco e andò da sua madre. – Mamma,
non mi voleva dare i danari, l’ho presa a zappate e m’ha dato questi.
La mamma che era all’erta, gli disse: – Dammi qua, e non raccontarlo
a nessuno.</p>
		</div>
		<div xml:id="fable191">
		<span><placeName>Campidano</placeName></span>
            <head><note>191. Fra Ignazio</note></head>
		<p><persName source="#fable191" type="protagonist" subtype="innocent">Fra Ignazio</persName>, frate laico, doveva ogni giorno andare a chiedere l’elemosina
per il Convento. Dov’era povera gente, andava più volentieri, perché la
povera gente quel che gli dava glielo dava col cuore; invece, da un
Notaio chiamato <persName source="#fable191" type="helper" subtype="citizen">Franchino</persName> non andava mai, perché lo conosceva per
uomo di cattivo cuore, che succhiava il sangue dei poveri.
Un giorno, il Notaio Franchino, offeso con Fra Ignazio perché evitava
casa sua, andò al Convento a lamentarsi col Priore della mala maniera di
Fra Ignazio. – Vi sembra, Padre, che io sia persona da tenersi in così
poco conto?
Il <persName source="#fable191" type="helper" subtype="caregiver">Priore</persName> gli disse di star tranquillo, che a mettere a posto Fra Ignazio
ci avrebbe pensato lui, e il Notaio si calmò e andò via.
Quando Fra Ignazio tornò al Convento, il Priore gli disse: – E cos’è
questa maniera di trattare il Notaio Franchino? Domani andrai da lui, e
prenderai tutto quello che lui ti darà.
Fra Ignazio stette zitto e chinò il capo. L’indomani mattina andò dal
Notaio, e Franchino gli riempì le bisacce d’ogni ben di Dio. Fra Ignazio
si caricò le bisacce sulle spalle, e si mise in cammino per il Convento. Al
primo passo che fece, dalle bisacce colò una goccia di sangue, poi
un’altra, poi un’altra ancora. La gente per la via, vedendo il frate con le
bisacce che gocciolavano sangue, diceva: – Eh! Giornata grassa, oggi, per
Fra Ignazio! Oggi i Padri fanno un bel pranzo! – E Fra Ignazio, zitto,
continuava a camminare lasciandosi dietro una scia di sangue.
Al Convento, i frati, vedendolo arrivare con tutto quel sangue dissero:
– Fra Ignazio ci porta carne quest’oggi! Carne appena macellata! –
Aprirono le bisacce, e carne non ce n’era. – E tutto quel sangue? Da
dov’è uscito?
– Non abbiate paura, – disse Fra Ignazio. – Quel sangue esce proprio
dalle bisacce, perché l’elemosina che m’ha fatto Franchino non è lavoro
suo, ma è sangue dei poveri che lui deruba.
Da quella volta Fra Ignazio non andò più a domandare l’elemosina al
Notaio.</p>
		</div>
		<div xml:id="fable192">
		<span><placeName>Campidano</placeName></span>
            <head><note>192. I consigli di Salomone</note></head>
		<p>Una volta c’era un <persName source="#fable192" type="protagonist" subtype="explorer">negoziante</persName>, e teneva un negozio di roba. Un giorno
andando di mattina presto ad aprire il suo negozio, trovò, sullo scalino,
un uomo morto. Per paura che l’arrestassero, partì, e abbandonò la
moglie ed i tre figli. Arrivato a un paese, cercò lavoro, ma non ne
trovava. Finalmente, sentì d’uno che cercava un servitore. In mancanza
di meglio, disse: – Andiamoci –. Quel signore si chiamava <persName source="#fable192" type="helper" subtype="magician">Salomone</persName>: era
un profeta, e tutti gli abitanti andavano da lui a chiedere consiglio. Il
negoziante divenne servitore di Salomone, e gli voleva bene, e Salomone
voleva bene a lui: così rimase lì vent’anni. Dopo vent’anni, non
sapendo più niente della sua famiglia, gli venne desiderio di andarla a
rivedere, e disse al suo padrone: – Padrone, ho deciso d’andare a far
visita ai miei: regoliamo il conto, che io parto –. In vent’anni che era lì,
non aveva preso ancora un soldo della paga che gli toccava. Il padrone
fece il conto: gli venivano trecento scudi, e glieli diede.
Il servitore si congedò ed era giù per la scala, quando il padrone lo
richiamò. – Tutti vengono a prender consigli da me, – gli disse, – e tu te
ne vai così.
– Quanto vuoi per un consiglio? – gli chiese il servitore.
– Cento scudi.
Il servitore ci pensò su, tornò a salire, gli diede i cento scudi. –
Dammi un consiglio.
E Salomone disse: – Non lasciare la via vecchia per la nuova.
– Eh! tutto qui? E per questo ho pagato cento scudi! – fece il servitore.
E Salomone: – È perché così te ne ricordi.
Il servitore tornò a scendere la scala, poi ci ripensò, risalì e disse: –
Visto che ci sono, dammi un altro consiglio.
– Sono altri cento scudi, – fece Salomone. Il servitore gli diede altri
cento scudi e il padrone disse il consiglio: – Non ti impicciare dei fatti
altrui.
Il servitore pensò: «Adesso, per tornarmene a casa con cento scudi
soltanto, tanto vale che torni a mani vuote e mi prenda un altro
consiglio». E pagò gli ultimi cento scudi per questo consiglio: – La rabbia
di oggi lasciala a domani.
Si voltò per andarsene, e ancora il padrone lo chiamò, gli diede una
focaccia e gli disse: – Questa non tagliarla se non sei a tavola con tutta
la famiglia.
Il servitore era in cammino, quando incontrò una compagnia di
viaggiatori. – Vieni con noi? Passiamo di là e si fa la strada assieme.
«Ho dato cento scudi al mio padrone, – pensò il servitore, – per il
consiglio di non lasciare la via vecchia per la nuova», e non andò con
quelli, ma continuò per la sua strada.
Continuando ad andare, dopo un po’ sentì spari, gridi, lamenti: era
la compagnia di viaggiatori che era stata assalita dai banditi ed erano
stati tutti uccisi. «Belli e benedetti gli siano quei cento scudi, al mio
padrone, – pensò il servitore, – il suo consiglio m’ha salvato la vita.»
Gli si fece buio in una campagna deserta, e non sapeva dove trovar
asilo. Finalmente trovò una casa solitaria, bussò, chiese alloggio per la
notte e lo fecero entrare. Il padron di casa fece da cena, preparò tavola, e
si sedettero a mangiare. Finito di mangiare, aperse un sotterraneo, e dal
sotterraneo uscì una donna cieca. Il padron di casa le versò la minestra
in un teschio di morto e le diede un pezzo di canna per cucchiaio. La
cieca mangiò, l’uomo la fece scendere di nuovo nel sotterraneo e la
rinchiuse.</p>
<p>Poi si voltò al passeggero: – Che ne dici di questo che hai visto?
Il servitore si ricordò del secondo consiglio e rispose: – Penso che
avrete le vostre ragioni.
Allora il padron di casa disse: – Quella è mia moglie; quando io
partivo, lei riceveva un altro uomo; una volta son tornato e li ho trovati
insieme. Il piatto in cui lei mangia è la testa di quell’uomo, e il cucchiaio
è la canna con cui gli ho tolto gli occhi. Be’, come ti pare? Ben fatto o
mal fatto?
– Se avete trovato giusto di farlo, vuol dire che è ben fatto, – disse il
passeggero.
– Bravo, – fece il padron di casa, – tutti quelli che mi rispondono che
è mal fatto io li ammazzo.
E il passeggero pensò: «Benedetti gli siano anche quegli altri cento, che
m’hanno salvato la vita un’altra volta».
La sera dopo arrivò al suo paese. Cercò la sua strada, la sua casa.
C’erano luci alle finestre, ed ecco che vide sua moglie affacciata con un
bel giovane, e lo carezzava in viso con grande confidenza. A lui venne
una rabbia così forte che voleva subito sparare; ma pensò: «Ho dato
cento scudi al mio padrone per il consiglio: la rabbia d’oggi lasciala a
domani».
Allora, invece di sparare andò a domandare a una donna che stava
lì di fronte: – Chi è che sta in quella casa?
– Ci sta una donna che è tutta contenta, perché suo figlio è tornato
oggi di seminario e ha detto la prima messa, e lei non finisce più di
fargli feste.
E l’uomo pensò: «Belli e benedetti anche gli ultimi cento scudi, che
m’hanno per la terza volta salvato la vita». Salì a casa sua, la moglie
aperse, i figli non lo riconoscevano, s’abbracciarono tutti. Quando se
n’andarono i vicini, si sedettero a tavola, e l’uomo tagliò la focaccia:
c’erano dentro i trecento scudi, che Salomone gli aveva preso perché si
ricordasse dei consigli.</p>
		</div>
		<div xml:id="fable193">
		<span><placeName>Campidano</placeName></span>
            <head><note>193. L’uomo che rubò ai banditi</note></head>
		<p>Sei <persName source="#fable193" type="villain" subtype="citizen">banditi</persName> molto temuti e potenti, viventi di rapina, rubando e
assassinando sempre, abitavano in una casa sul monte, in cui era una
stanza piena di danaro. Ogni volta che uscivano, nascondevano la chiave
di casa sotto un sasso.
Un giorno un <persName source="#fable193" type="protagonist" subtype="trickster">contadino</persName> e suo figlio che andavano per legna vedono
uscire i banditi e si nascondono; così videro dove lasciavano la chiave.
Quando i banditi furono lontani, i due presero la chiave di sotto la
pietra, aprirono, si riempirono le tasche di quattrini; poi chiusero, rimisero
la chiave a posto, e via al paese tutti contenti.
L’indomani padre e figlio rubarono ancora ai banditi, e il giorno dopo
lo stesso: il terzo giorno il figlio, appena aperta la porta, cascò in un
pozzo pieno di melma che i banditi avevano scavato apposta sotto alla
soglia. Il babbo provò a tirar su il figlio, ma non ci riusciva. Aveva paura
che arrivassero i banditi, e che trovando il figlio riconoscessero anche lui.
Allora tagliò la testa al figlio e se la portò a casa.
Quando tornarono i banditi trovarono un morto nel pozzo, ma non
poterono sapere chi era perché era senza testa. E pensarono di
appenderlo a un albero secco in cima al monte, lasciando uno di
guardia, per vedere chi veniva a piangerlo. Il babbo voleva il cadavere
del figlio e andò a domandare consiglio a una mainarscia 54 che gli disse
cosa doveva fare.
Va di notte, arriva fin quasi sotto l’albero secco e si nasconde; e un
altro suo figlio si nasconde dall’altra parte del monte, e con due tavolette
di legno batte facendo il rumore di due montoni che cozzano. Il bandito
che faceva la guardia al morto era tutto il giorno che non mangiava, e a
sentire quei colpi, va a vedere se acchiappa quei montoni per farseli
arrosto. Il babbo del morto, appena il bandito s’allontana, stacca il figlio
dall’albero e se lo porta via di corsa.
I banditi, saputo il fatto, volevano vendicarsi a tutti i costi del
compagno del morto, ma non riuscivano a scoprirlo. Un giorno, passato
molto tempo, scesero al villaggio per affari, e seppero che uno del luogo
s’era arricchito da poco, ed era proprio il babbo del morto. Subito i
banditi ordinarono a un bottaio sei botti grandi con un fondo a
coperchio, ed entrarono ognuno in una botte, tutti armati. Poi
mandarono il bottaio, con la scusa che non aveva posto in bottega, a
casa di quell’uomo arricchito che stava lì vicino, a pregarlo di tenere
quelle sei botti finché il padrone non venisse a ritirarle. Il ricco dice di
sì e fa mettere le botti in cantina. La notte, una serva prima d’andare a
dormire va a prendere del vino e sente parlare in quelle botti. – Be’, è
ora o no di uscire ad ammazzare il padrone di casa? – dicevano. A
quella voce la serva tornò su tutta tremante. Sveglia il padrone, e gli
racconta tutto. Il padrone chiama i barracelli 55 e i cavalleggeri e scende
in cantina ad arrestare i banditi e un po’ ne arrestarono un po’ ne
uccisero. Così è finita la vita loro: e l’uomo che aveva rubato ai banditi
restò ricco, e visse tranquillo a casa sua.</p>
		</div>
		<div xml:id="fable194">
		<span><placeName>Nurra</placeName></span>
            <head><note>194. L’erba dei leoni</note></head>
		<p>C’era un <persName source="#fable194" type="helper" subtype="caregiver">mastro d’ascia</persName> che aveva una figliola, bella infinita, ma erano
poveri assai. Questa ragazza si chiamava <persName source="#fable194" type="prize" subtype="lover">Mariaorsola</persName>, e poiché era così
bella suo padre non la lasciava mai uscire né affacciare alla finestra.
Dirimpetto al mastro d’ascia abitava un <persName source="#fable194" type="helper" subtype="caregiver">mercante</persName>, che era molto ricco e
aveva un figlio maschio. A questo figlio maschio venne all’orecchio che il
mastro d’ascia aveva una figlia, e andò a casa del mastro d’ascia. –
Mastr’Antò, mi fate un tavolo?
– Portami il legno, – gli disse l’uomo, – e io ti farò il tavolo; perché
non ho nemmeno i soldi per comprarlo.
Il ragazzo di nascosto dai genitori che non volevano che entrasse in
casa di gente così povera, gli portò il legno e sempre dava occhiate in
casa per cercar di vedere Mariaorsola. Lei credeva che se ne fosse già
andato, e si fece sulla scala. Peppino la vide e se n’innamorò.
– Mastr’Antò, – disse al mastro d’ascia. – Vi chiedo Mariaorsola in
moglie.
– Ragazzo mio, – disse l’uomo, – non burlarti di noi, Mariaorsola è
troppo povera e tuo babbo e tua mamma non la vorranno.
– Non sono qui per burlare, – disse Peppino, – non v’incaricate di mio
babbo e di mia mamma. Io sono contento di Mariaorsola e me la sposerò.
Così fecero il contratto di nozze, all’insaputa del babbo e della
mamma di Peppino.
Ma la mamma di <persName source="#fable194" type="protagonist" subtype="trickster">Peppino</persName>, dalla gente della strada, venne a sapere
che il figlio era sposo novello e lo disse subito al marito.
– Come si fa? Dobbiamo imbarcarlo! – disse il mercante.
Quando alla sera venne Peppino, gli disse: – Vedi che io sono vecchio,
e bisogna andare in Continente a portare le mercanzie.
– Ebbene, – disse il figlio, – quando volete che vada ditemelo.
Il giorno che Peppino disse a Mariaorsola: – Sai? Devo partire, – la
sposa scoppiò a piangere. Lui le lasciò una manciata di danari. – Sta’
tranquilla e allegra, e non dimenticarti mai di me.
L’indomani uscì da casa sua per partire, e Mariaorsola s’affacciò
appena appena alla finestra e sentì Peppino che diceva alla gente in
strada: – State sani, io parto e tornerò di qui a un anno.
A sentir la voce di Peppino, a Mariaorsola prese uno svenimento. Si
mise a letto, e da quel giorno che partì Peppino in poi stette sempre tra
la morte e la vita.
Dopo un anno Peppino arrivò a Porto Torres e mandò subito una
lettera a casa sua dicendo che era arrivato e che mandassero un carro
per scaricare le mercanzie. Gli vennero incontro il babbo, la mamma, gli
amici. Dopo che li ebbe salutati, subito domandò: – E nella nostra strada,
sono sani tutti?
– Tutti sani, – gli risposero, – tranne Mariaorsola, la figlia di
Mastr’Antonio, che se non è morta è lì lì per morire. Da quando
Vossignoria è partito, non si è mai alzata dal letto.
A Peppino prese uno svenimento. Lo misero in carrozza, lo portarono
a casa, chiamarono il dottore. Era malato del dispiacere per Mariaorsola,
ma il dottore non capiva che malattia avesse, e sua madre si disperava.
Bisogna sapere che Peppino, prima di partire, s’era confidato sul suo
matrimonio con due amici affezionati. E questi amici andarono dal
dottore e gli dissero: – Guardi che quel giovane è sposo novello,
all’insaputa di sua mamma e di suo babbo, e la sua sposa è malata grave
da quando lui è partito. Ed è questo il dispiacere che lui ha: e finché
non avrà quella giovane, non guarirà mai.
Il dottore andò a dirlo alla mamma e al babbo. – Come facciamo? –
disse il babbo a sua moglie, che a sentire dello sposalizio di suo figlio con
una povera era ancora più disperata.
– Per vedercelo morire, è meglio vederlo sposato a questa figlia del
mastro d’ascia, – disse la madre, e mandò a chiedere notizie di come
stava Mariaorsola.
– Mariaorsola sta morendo, – le disse la madre della sposa. – Da tanto
tempo che era malata, mai me ne avete chiesto, e ora che sta per morire
ve ne ricordate!
– E io voglio portarla a casa mia, – disse la madre di Peppino.
– La lasci stare, che sta morendo.
Ma la madre di Peppino tanto disse e tanto fece che levò dal letto
Mariaorsola, la portò a casa sua e la fece coricare su un sofà davanti al
letto di Peppino</p>
<p>– Peppino, – lo chiamò sua <persName source="#fable194" type="helper" subtype="caregiver">mamma</persName>, – guarda Mariaorsola tua.
Peppino, a quelle parole, cominciò a riaversi e si levò. – Mariaorsola!
Mariaorsola vedendo Peppino al suo capezzale cominciò a riaversi lei
pure.
Così guarirono. E quando furono ben sani celebrarono le nozze e si
volevano bene immensamente.
Dopo qualche tempo di vita felice, Mariaorsola cadde malata. – Senti,
Peppino, – disse, – se muoio mi devi recitare l’uffizio dei morti presente
il corpo –. Ed ecco che morì.
La portarono via e Peppino s’era dimenticato di recitarle l’uffizio.
Alla notte gli venne in mente. «Eh! Mi sono scordato!», e subito corse
in chiesa, bussò. Il sagrestano: – E che c’è?
E lui: – Fa’ il piacere, scendi –. E quando fu sceso: – Aprimi la tomba
di quella defunta, e ti do dieci scudi.
– Come faccio? E se lo sanno?
– Non lo saprà nessuno. È buio.
Così gli aprì la tomba e lo lasciò solo. Peppino si inginocchiò e
cominciò a recitare l’uffizio. Mentre recitava l’uffizio sente dei ruggiti e
nella chiesa entrano due leoni. I leoni si mettono a far la lotta tra di
loro. Un leone atterra l’altro, lo morde, lo morde, lo morde e l’ha ucciso.
Il leone vivo allora corre a strappare dell’erba che cresceva lì nel chiostro
della chiesa, alza le labbra del leone morto, e gli frega l’erba sui denti. Il
leone morto torna in vita e insieme i due leoni corrono via.
Peppino, intanto, aveva terminato di recitare l’uffizio, e si disse:
«Vediamo se faccio tornare in vita Mariaorsola!» Prese un po’ di
quell’erba, sfregò i denti della morta e lei s’alzò. – Che hai fatto,
Peppino? – gli disse. – Io godevo la gloria!
Peppino le diede il suo mantello e la prese a braccio.
– Cos’è? Cos’è che fai? Porti via la defunta? – disse il sagrestano.
– Lasciami andare, che mia moglie è viva!
La portò a casa, la mise a letto, e a forza di panni caldi le ridiede
calore. Poi s’addormentò accanto a lei.
Saranno state le sette quando la mamma andò a bussare alla porta. –
Chi è? – disse Mariaorsola.
A sentire la voce della morta la suocera cadde dalle scale, batté il
capo e morì.
Dopo un po’ andò la serva, bussò, e Mariaorsola: – Chi è? Siete
sempre lì a bussare?
La serva anche lei dallo spavento cadde dalla scala e batté il capo e
restò morta.
Quando si svegliò Peppino, Mariaorsola gli disse: – In questa casa non
si può dormire. Bussano sempre alla porta.
– E tu hai risposto?
– Sì che ho risposto.
– Cos’hai fatto? Loro credono che tu sia morta!
Peppino aperse la porta e vide la madre e la serva morte in fondo alla
scala. «Ah! Che disgrazia è successa! – si disse. – Ma silenzio, per non
spaventare mia moglie!» E con l’erba dei leoni fece ritornare in vita le
due donne morte.
Mariaorsola quando era malata aveva fatto voto d’andare a San
Gavino. 56 E disse al marito: – Domani andiamo a San Gavino.
Si misero in strada e dopo un po’, lei disse: – Peppino, ho dimenticato
l’anello sul davanzale.
– Eh, andiamo, andiamo.
– No, vallo a prendere, che se viene un po’ di vento lo butta giù.
– Vado, ma tu, mi raccomando, non t’avvicinare al mare, perché c’è
la barca del Re di Moscovia –. E tornò indietro.
Mariaorsola invece s’avvicinò al mare, e c’era il <persName source="#fable194" type="villain" subtype="sovereign">Re di Moscovia</persName> che
l’acchiappò e la portò via.
Quando Peppino tornò con l’anello, cerca cerca Mariaorsola e non la
trova. Allora si buttò in mare e si mise a nuotare. Vide un bastimento e
sventolò un fazzoletto bianco.
– Presto, c’è un uomo in mare! – disse il padrone del bastimento. Lo
presero a bordo e Peppino chiese: – Avete visto il bastimento del Re di
Moscovia?
– No, non l’abbiamo visto.
– Fatemi il piacere, portatemi in Moscovia.
In Moscovia, c’era Mariaorsola vestita da regina. Peppino appena la
vide le fece un sorriso, e lei si voltò dall’altra parte. Peppino non sapeva
come fare ad avvicinarla. S’offerse al Re come cameriere e fu preso per
servire a tavola. La trovò sola a tavola e le disse: – Eh! Mariaorsola mia,
non mi riconosci più!
Lei gli fece il muso torvo e gli voltò la schiena; e già pensava come
fare per perderlo. Disse a un paggio del Re: – Prendi tutte queste posate
d’argento e mettile in tasca a quel cameriere.
Quelle posate non si trovavano più e lei disse: – Frugate questo
cameriere!
Così le posate furono trovate in tasca a Peppino. – Era questo il ladro
di casa. Imprigionatelo e poi sia impiccato davanti alle mie finestre!
Peppino aveva con sé ancora di quell’erba dei leoni e quando lo
portarono alla forca disse al confessore: – Io sono innocente e quando
m’impiccano domando la grazia che non mi tronchino l’osso del collo e
che vossignoria si porti il mio cadavere a casa sua e mi freghi sotto le
labbra con quest’erba: io ritornerò in vita.
Il confessore, all’ora stabilita, disse al boia: – Bada, non devi troncargli
l’osso del collo –. Poi domandò al Re di portarsi a casa il cadavere. Il
boia lo impiccò badando che l’osso del collo non si rompesse, e il
confessore si portò il cadavere al convento. Appena ebbe l’erba sui denti,
Peppino ritornò in vita, e ringraziato il confessore, si mise in via.
Andò al paese del Re delle Sette Corone. La moglie del Re delle Sette
Corone era morta e il palazzo era parato a lutto.
– Voglio salire a Palazzo, – disse Peppino alla sentinella.
– Sì che vogliono a voi, a Palazzo, adesso! – rispose la sentinella.
– E voi ditegli che voglio salire.
Tanto fece che lo lasciarono salire. – Maestà, voglio restar solo con la
defunta –. E il Re fece uscir tutti fuori.
Peppino chiuse la stanza, calò la morta dal catafalco, la sdraiò sul
letto, e le mise quell’erba tra le labbra; si riebbe e tornò viva. Peppino
aperse la porta. – Maestà, ecco vostra moglie –. Subito fu tolto il lutto dal
palazzo e cominciarono i festini.
Da quel giorno il Re prese a tenere Peppino sempre accanto a sé e un
giorno gli disse: – Peppino, sono vecchio, tu ora sei nostro figliolo e ti
voglio dare le mie sette corone.
E Peppino: – Quando s’incorona il Re delle Sette Corone chi sono i Re
che ci vengono?
– Ci vengono: il Re di Spagna, il Re d’Italia, il Re di Francia, il Re di
Portogallo, il Re d’Inghilterra, il Re d’Austria, il Re di Moscovia. Questi
sono i sette Re che incoronano il Re delle Sette Corone.
– Prenderò le sette corone, – disse Peppino.
Furono mandati gli inviti, e il Re di Moscovia si preparò al viaggio.
Sua moglie che era Mariaorsola, si fece un vestito numero uno, e così
arrivarono al palazzo del Re delle Sette Corone.
Nella sala, in mezzo a tutti quei Re e Regine, Peppino riconobbe
subito Mariaorsola, ma lei non riconobbe lui. Dopo l’incoronazione ci fu il
pranzo. Dopo il pranzo, disse Peppino, con le sette corone in capo: – Ora
ognuno deve raccontare una storia.
E così uno per volta cominciarono a raccontare. Quando toccò a
Peppino: – Adesso racconto la mia. Nessuno s’alzi da tavola finché non
ho finito –. E raccontò tutta la sua storia, da quando s’era sposato
Mariaorsola. Mariaorsola pareva stare sui carboni accesi. Diceva che aveva
mal di capo, che voleva uscire, ma Peppino: – Nessuno s’alzi!
Finito il racconto, disse al Re di Moscovia: – E cosa si meriterebbe una
donna come questa?
– Prima impiccarla, – disse il Re di Moscovia, – poi bruciarla, poi
gettare le ceneri per aria.
– Così sia fatto, – disse Peppino, – arrestate la moglie del Re di
Moscovia, – e fu subito strozzata.
E lui restò Re delle Sette Corone.</p>
		</div>
		<div xml:id="fable195">
		<span><placeName>Nurra</placeName></span>
            <head><note>195. Il convento di monache e il convento di frati</note></head>
		<p>C’era un sarto che aveva una figliola a nome <persName source="#fable195" type="protagonist" subtype="lover">Giannina</persName>. Questa Giannina
era bella e andava a scuola. Da quant’era bella, c’era un giovane che si
chiamava <persName source="#fable195" type="protagonist" subtype="lover">Gianni</persName> e le stava sempre dietro, e lei non sapeva più come
sfuggirgli. Finché un giorno disse alle sue compagne: – Mettiamo su un
convento?
E le compagne: – Mettiamolo su.
Tra queste compagne c’erano figlie di Re, di cavalieri e gran signori.
Si misero insieme in dodici e dissero ai loro padri: – Vogliamo fare un
convento di monache.
– Come, vi fate un convento di monache così tutto tra di voi?
Ma loro vollero fare questo convento, e lo fecero lontano dal paese.
Portarono delle gran provviste e se ne stettero là tutte e dodici. Giannina
la fecero Badessa.
Quel Gianni che era innamorato di Giannina, disse ai suoi compagni:
– Non vedo più Giannina da tanti giorni. Dove mai sarà?
– A noi, lo chiedi?
– Visto che non trovo più la mia innamorata, voglio farmi frate.
Perché non mettiamo su un convento di frati?
E misero su un convento di frati.
Una notte, al convento delle monache finirono le provviste. L’incarico
di provvedere al mangiare spettava alla Badessa Giannina. S’affacciò al
balcone e vide una luce lontano. Si mise in via verso quella luce per
cercar provviste. Arrivò a una casa, entrò, e non c’era nessuno. C’era una
tavola apparecchiata con dodici bicchieri, dodici cucchiai, dodici
tovaglioli, e dodici gran piatti di maccheroni ben conditi. Giannina mise i
dodici piatti di maccheroni in un canestro e tornò al convento. Suonò la
campanella del refettorio, vennero le monache, Giannina distribuì un
piatto a ciascuna e mangiarono.
La casa dove aveva preso i maccheroni, era il convento dei frati.
Quando tornarono e videro la tavola sparecchiata, il Padre guardiano,
che era Gianni, disse: – Chi sarà questa gazza ladra che ci ha portato via
la cena? Domani notte bisogna far la guardia!
La notte dopo fu messo uno di guardia e gli dissero: – Appena fai un
fischio accorriamo tutti. Bada bene a non addormentarti –. Ma il frate
dopo un po’ russava già come un ghiro. La Badessa tornò, vide i dodici
piatti di maccheroni sulla tavola, si guardò intorno, vide il frate
addormentato, mise i maccheroni nel canestro, poi prese la padella e
fregò la faccia del frate addormentato con l’unto della padella.
Tornò al convento, suonò la campanella e mangiarono.
Il <persName source="#fable195" type="protagonist" subtype="innocent">Guardiano</persName>, quando vide quel frate con la faccia nera, disse: – Bella
guardia abbiamo lasciato! – E la notte dopo mise di guardia un altro
frate. Ma anche questo s’addormentò e si ritrovò con la faccia nera. E
così per undici notti, sempre cambiando frate, finché non toccò al
Guardiano.
Gianni fece finta d’addormentarsi, ma stava sveglio. Quando
Giannina, riempito il canestro di maccheroni, andò per tingergli la faccia
di nero di padella, lui si levò e disse: – Ferma là che questa volta non
l’hai fatta franca!
– Ahi! – disse lei. – Non farmi male, per carità!
– Non ti farò niente, ma devi portarmi qui le tue undici monache.
– Sì, ma a patto che non ci facciate nulla di male.
– Lo prometto.
E la Badessa se ne andò col suo cesto di maccheroni. Dette da
mangiare alle monache, poi disse: – Sapete, sorelle, dobbiamo andare al
convento dei frati.
– E cosa ci faranno?
– Niente di male. L’hanno promesso.
E andarono.</p>
<p>– Vogliamo una stanza tutta per noi dove possiamo stare chiuse
dentro.
Il Guardiano le condusse in una stanza con dodici letti e le monache
se ne andarono a dormire.
Tornarono gli altri frati e videro la tavola sparecchiata. – Ah, con
tutto che c’era Vossignoria a far la guardia, la cena è andata anche
stanotte!
– State zitti, – gli disse il Guardiano, – che la gazza ladra l’abbiamo
acchiappata.
– Davvero?
– Sì, e altre undici insieme a lei, e adesso ci cucineranno loro i
maccheroni –. Va a bussare dalle monache e dice: – Presto, svegliatevi,
che dovete cucinarci i maccheroni.
Dice la Badessa: – Le mie monache non sanno fare da mangiare se
non sentono suonare la musica.
– E noi suoneremo, – dicono i frati.
E si mettono a suonare, trombe e violini, mezzi morti di fame come
sono. La Badessa e le monache intanto, invece di mettersi a far da
mangiare, prendono i materassi e li buttano dalla finestra, prendono le
lenzuola e le legano al davanzale, e così scendono lungo le lenzuola e
saltano sui materassi, scappano via una a una. Corrono al loro convento
e si chiudono dentro.
Intanto i frati continuavano a suonare e non ci vedevano più dalla
fame. – Allora, – si dicono, – questi maccheroni non sono pronti? –
Bussano alla porta delle monache e nessuno risponde. Buttano giù la
porta e vedono i letti vuoti, senza lenzuola e senza materassi. – Ah! Ce
l’hanno fatta! Bisogna render loro pan per focaccia!
Fanno una botte, ci mettono dentro il Guardiano, lo chiudono dentro.
Vanno al convento delle monache, e si nascondono tutti intorno, ad
aspettare il buio. A sera, uno dei frati s’avvicina al convento delle
monache, mandando avanti quella botte, rotolon rotoloni. Bussa; s’affaccia
una monaca. – Ce lo fa un piacere? Ci tiene questa botte in portieria, per
stanotte? – E lascia lì la botte.
Ma la Badessa aveva capito il trucco, e si disse: «Siamo rovinate!» Le
monache andarono a mangiare, e lei: – Sentite, sorelle, non abbiate
paura, perché qui succederà chissà che cosa –. Difatti, mentre stavano
mangiando, il Guardiano uscì dalla botte, e bussò alla porta del
refettorio.
– Chi è?
– Aprite.
Le monache aprirono e il Guardiano entrò.
– Buona sera, s’accomodi –. E il Guardiano si mise a mangiar con
loro, discorrendo del più e del meno. Alla fine della cena, tolse di tasca
un’ampolla. – Prendano un bicchierino, monache.
Le monache bevvero, ma la Badessa se lo gettò dentro l’abito. Tutte le
monache caddero addormentate, ma la Badessa fece solo finta. Quando le
vide tutte addormentate, il Guardiano le legò alla vita con una fune una
per una, per calarle dalla finestra. Si fece alla finestra a chiamare gli altri
frati; ma Giannina gli andò dietro senza farsi sentire, lo prese per le
caviglie e lo buttò dalla finestra a capofitto.
Poi svegliò le compagne: – Presto, bisogna andarcene di qui. Scriviamo
ai nostri padri che ci vengano a riprendere perché non vogliamo più far
le monache!
E tornarono ognuna a casa sua. Anche i frati lasciarono il loro
convento e tornarono alle loro case.
Gianni era di nuovo innamorato di Giannina e andò a chiederla in
sposa con la testa fasciata, e lei finalmente disse di sì. Ma prima di
sposarsi si fece una bambola di zucchero grande quanto lei.
La notte dopo il matrimonio, disse al marito: – Quando entrerai in
camera da letto, spegni la candela, perché in convento mi sono abituata
a stare al buio.
La notte dopo il matrimonio, andò in camera, mise a letto la bambola
di zucchero, si nascose sotto il letto, e con un filo faceva muovere la
bambola. Entrò il marito, e in mano teneva una spada. Disse: – Allora,
Giannina, cosa m’hai fatto? Ti ricordi quando mi rubavi la cena?
E la bambola faceva segno di sì.
– Ti ricordi quando m’hai buttato dalla finestra e m’hai rotto la testa?
E la bambola: – Sì, sì.
– E hai anche il coraggio di dirmi di sì?
Leva la spada e la caccia nel petto della bambola di zucchero.
– Giannina, t’ho ammazzata! Ora voglio bere il tuo sangue! – E passa
la lingua sulla spada: – Giannina! Eri dolce in vita e sei dolce in morte!
– e rivoltò la spada contro di sé, per ammazzarsi. Quand’ecco, da sotto
al letto salta fuori Giannina: – Fermati, non t’ammazzare, sono viva!
S’abbracciarono e d’allora in poi furono sposi felici.</p>
		</div>
		<div xml:id="fable196">
		<span><placeName>Gallura</placeName></span>
            <head><note>196. La potenza della felce maschio</note></head>
		<p>Il giovane più fiero della Gallura era un bandito, che nemmeno la
giustizia era riuscita mai a pigliare. Una notte dopo una festa, che le
campagne erano silenziose, senza un segno di vita, il bandito, col fucile a
tracolla, attraversava un campo dov’era posta una chiesa solitaria, quando
d’improvviso da un cespuglio scappa un cinghiale e si dà a correre
intorno alla chiesa. L’uomo sta pronto, gli spara, l’ammazza.
Il sentiero continuava proprio innanzi la chiesa. Il <persName source="#fable196" type="protagonist" subtype="rebel">bandito</persName>, giunto a
poca distanza dalla porta, sentì venire dalla chiesa canti e risa. Si fermò
ad ascoltare, e pensò: «Con questo cinghiale, con tanta gente allegra, si
potrebbe combinare una bella festicciola, e io potrei continuare il mio
cammino domattina presto». Così entrò nella chiesa, trascinandosi il
cinghiale morto. – Un cinghiale per questa bella compagnia! – gridò, e
tutta la gente radunata, uomini e donne, diedero una gran risata e si
misero a ballare in tondo tenendosi per mano. Il bandito stava per tender
loro le mani quando vide che erano tutti senza occhi, e capì che non
era un ballo di vivi, ma di morti.
I morti, ballando sempre con grande allegria, cercavano di metterlo in
mezzo al circolo, e un fantasma di donna, passandogli vicino, gli disse: –
Se vieni con me ti dirò dove crescono i tre fiori della felce maschio! – Il
giovane voleva raggiungerla, perché sapeva cosa si dice dei tre fiori della
felce maschio, che quando li si troveranno, nessuno più morirà quando
sarà colpito dal piombo. Ma uno dei morti in quel momento si staccò
dalla schiera, e gli venne vicino. Il bandito lo riconobbe: era un suo
compare di battesimo.
– Attento, compare mio, – disse il <persName source="#fable196" type="helper" subtype="citizen">compare morto</persName>, – chi entra nella
schiera dei morti non potrà uscirne più, e se non fate di tutto per
uscirne, domani sarete anche voi coi morti. Ma io che v’ho dato la fede
in vita, vi salverò dalla morte. Entrate pure a ballare con noi, ma sul più
bello cantate questi versi:
Cantate e ballate voi
Che ora la festa è la vostra.
Quando verrà la nostra
Cantiamo e balliamo noi.
Il bandito andò subito a raggiungere la donna che gli aveva promesso
di svelargli il luogo della felce maschio, ed essa gli disse: – Chi vuole
avere i tre fiori, deve andare il primo giorno d’agosto su fino alla svolta
del fiume dove non si sente mai canto di gallo, e a mezzanotte i tre fiori
sbocceranno, e qualunque cosa si presenti, non bisogna avere mai paura,
e coglierli.
– Li coglierò, – disse il bandito, – e nessuno morirà più di piombo.
La donna morta rise: – No che non li coglierai! Perché ora sei nella
schiera dei morti e starai sempre con noi, – e lo teneva per mano
ballando.
Allora il bandito capì che era il momento dei versi che gli aveva
insegnato il compare, e cantò:
Cantate e ballate voi
Che ora la festa è la vostra.
Quando verrà la nostra
Cantiamo e balliamo noi.
A udire quel canto tutti i morti si buttarono per terra gridando e
dibattendosi. Il bandito fu svelto; corse alla porta, saltò sul cavallo e
fuggì via. I morti già gli erano dietro a inseguirlo, ma non riuscirono ad
acchiapparlo.</p>
<p>Il primo d’agosto il bandito si mise in cammino per andare al fiume.
La notte era bella, ma a mezzanotte, tutt’a un tratto, si scatena una
tempesta. Grandine, lampi, tuoni, fulmini, lingue di fuoco; e lui, fermo,
ad aspettare che sboccino i fiori. Ed ecco che alla luce d’un lampo, vede
un fiore di felce maschio che sboccia, e lo coglie.
Allora si sentì un pesante galoppo e arrivarono a torme cinghiali e
cervi e tori e vacche e animali di tutte le sorte, impazziti per la tempesta,
e correvano contro l’uomo, e pareva ogni momento l’investissero. Ma lui
stava a piè fermo senza spaventarsi e sempre aspetta che sbocci il fiore.
Quand’ecco che dietro gli altri animali viene un serpente e gli
s’avvinghia alla caviglia e poi sale su su alla coscia, e a poco a poco lo
stringe al collo e l’uomo si sente strangolare, ed è già all’estremo ma non
si muove. Allora il serpente lo guarda negli occhi, manda un fischio
stridente, e scompare. E il bandito vede che il secondo fiore è sbocciato e
lo coglie.
Ora il bandito è contento, e pensa già d’aver liberato l’uomo dalla
morte del piombo, e attende sicuro di sé lo sbocciare del terzo fiore ed
ecco che, nel silenzio, sente rumori di cavalli, e frastuono di spari. Il
bandito da principio sta fermo, poi vede apparire sul dorso del monte un
drappello di carabinieri, che punta su di lui e dice: «Proprio ora m’hanno
scoperto i carabinieri, e non è ancora sbocciato il terzo fiore, e ancora di
piombo si può morire!» Così si spaventa, mira sui carabinieri e spara una
fucilata.
Subito, carabinieri e cavalli sparirono, e sparirono anche i fiori di felce
maschio, e il terzo fiore non è mai sbocciato, peggio per l’anima
dell’uomo che non ha resistito, e il piombo per conto suo continua il suo
cammino.</p>
		</div>
		<div xml:id="fable197">
		<span><placeName>Logudoro</placeName></span>
            <head><note>197. Sant’Antonio dà il fuoco agli uomini</note></head>
		<p>Una volta, al mondo, non c’era il fuoco. Gli uomini avevano freddo e
andarono da <persName source="#fable197" type="protagonist" subtype="trickster">Sant’Antonio</persName> che stava nel deserto a pregarlo che facesse
qualcosa per loro, che con quel freddo non potevano più vivere.
Sant’Antonio ne ebbe compassione e siccome il fuoco era all’Inferno,
decise d’andare a prenderlo.
Sant’Antonio prima di fare il santo era stato porcaro, e un porchetto
della sua mandria non l’aveva mai voluto abbandonare e lo seguiva
sempre. Così Sant’Antonio, col suo porchetto e il suo bastone di ferula si
presentò alla porta dell’Inferno e bussò. – Apritemi, che ho freddo e mi
voglio riscaldare!
I <persName source="#fable197" type="villain" subtype="monster">diavoli</persName>, dalla porta, videro subito che quello non era un peccatore
ma un santo e dissero: – No, no! T’abbiamo riconosciuto! Non t’apriamo!
– Apritemi! Ho freddo! – insisteva Sant’Antonio, e il porco grufolava
contro la porta.
– Il porco sì che lo lasciamo entrare, ma te no! – dissero i diavoli, e
aprirono uno spiraglio, tanto che entrasse il porco. Il porco di
Sant’Antonio, appena fu nell’Inferno, cominciò a scorrazzare e grufolare
per ogni dove, e metteva tutto in scompiglio. I diavoli dovevano corrergli
dietro a raccogliere tizzoni, a raccattare pezzi di sughero, a rialzare
tridenti che lui faceva cadere, a rimetter a posto forche e strumenti di
tortura. Non ne potevano più, ma non riuscivano ad acchiappare il
porco né a cacciarlo via.
Finirono per rivolgersi al Santo, che era rimasto fuori dalla porta: –
Quel tuo porco maledetto ci mette tutto in disordine! Vientelo a
riprendere.
Sant’Antonio entrò nell’Inferno, toccò il porco col suo bastone e quello
se ne stette subito quieto.
– Visto che ci sono, – disse Sant’Antonio, – mi siedo un momento a
scaldarmi, – e si sedette su un sacco di sughero, proprio sul passaggio,
stendendo le mani verso il fuoco.
Ogni tanto, davanti a lui passava un diavolo di corsa che andava a
dire a Lucifero di qualche anima di questo mondo che lui aveva fatto
cadere in peccato. E Sant’Antonio, col suo bastone di ferula, giù una
legnata sulla schiena!
– Questi scherzi non ci piacciono, – dissero i diavoli. – Tieni giù quel
bastone.
Sant’Antonio posò il bastone con la punta in terra inclinato accanto a
sé, e il primo diavolo che passò di corsa gridando: – Lucifero! Un’anima
sicura! – ci inciampò e picchiò la faccia in terra.
– Basta! Con questo bastone ci hai annoiato! – dissero i diavoli. – Ora
te lo bruciamo –. Lo presero e ne ficcarono la punta nelle fiamme.
Il porco in quel momento ricominciò a buttar all’aria tutto: cataste di
legna, uncini, torce. – Se volete che lo faccia star buono, – disse
Sant’Antonio, – dovete ridarmi il bastone –. Glielo ridiedero e il porco
stette subito buono.
Ma il bastone era di ferula, e il legno di ferula ha il midollo
spugnoso, e se una scintilla o un carbonchio c’entra dentro, continua a
bruciare di nascosto, senza che di fuori si veda. Così i diavoli non
s’accorsero che Sant’Antonio aveva il fuoco nel bastone. E Sant’Antonio
dopo aver predicato ai diavoli, col suo bastone e il suo porchetto se
n’andò via, e i diavoli tirarono un sospiro di sollievo.
Appena fu fuori all’aria del mondo, Sant’Antonio alzò il bastone con
la punta infuocata, e la girò intorno facendo volare le scintille, come
dando la benedizione. E cantò:
Fuoco, fuoco,
Per ogni loco,
Per tutto il mondo
Fuoco giocondo!
Da quel momento, con gran contentezza degli uomini, ci fu il fuoco
sulla terra. E Sant’Antonio tornò nel suo deserto a meditare.</p>
		</div>
		<div xml:id="fable198">
		<span><placeName>Corsica</placeName></span>
            <head><note>198. Marzo e il pastore</note></head>
		<p>C’era un <persName source="#fable198" type="protagonist" subtype="innocent">pastore</persName> che aveva più pecore e montoni di quanti grani di
sabbia ha la riva del mare. Con tutto questo, stava sempre con l’anima in
pena per la paura che gliene morisse qualcuna. L’inverno era lungo, e il
pastore non faceva altro che supplicare i Mesi: – Dicembre, siimi propizio!
Gennaio, non mi uccidere le bestie col gelo! Febbraio, se sei buono con
me ti renderò sempre onore!
I <persName source="#fable198" type="helper" subtype="object">Mesi</persName> stavano ad ascoltare le preghiere del pastore, e sensibili come
sono a ogni atto d’omaggio, le esaudivano. Non mandarono né pioggia
né grandine, né malattie del bestiame, e le pecore e i montoni
continuarono a pascolare tutto l’inverno e non presero nemmeno un
raffreddore.
Passò anche <persName source="#fable198" type="villain" subtype="object">Marzo</persName>, che è il mese più difficile di carattere; e andò
bene. S’arrivò all’ultimo giorno del mese, e il pastore ormai non aveva
più paura di niente; adesso si era all’Aprile, alla primavera, e il gregge
era salvo. Smise il suo solito tono supplichevole, e prese a sghignazzare e
a fare il gradasso: – O Marzo! O Marzo! Tu che sei lo spavento dei
greggi, a chi credi di far paura? Agli agnellini? Ah, ah, Marzo, io non
temo più! Siamo in primavera, non mi puoi più far del male, Marzo dei
miei stivali, puoi andartene proprio a quel paese!
A udire quell’ingrato che osava parlare così a lui, Marzo si sentì
saltar la mosca al naso. Impermalito corse a casa di suo fratello Aprile e
gli disse:
O Aprile mio fratello,
Imprestami tre dei tuoi dì
Per punire il pastorello
Che lo voglio far pentir.
Aprile, che a suo fratello Marzo era affezionato, gli prestò i tre giorni.
Marzo per prima cosa fece una corsa tutt’intorno al mondo, raccolse i
venti, le tempeste e le pestilenze che c’erano in giro e scaricò tutto
addosso al gregge di quel pastore. Il primo giorno morirono i montoni e
le pecore che non erano tanto in gamba. Il secondo giorno toccò agli
agnelli. Il terzo giorno non restò una bestia viva in tutto il gregge, e al
pastore rimasero solo gli occhi per piangere.</p>
		</div>
		<div xml:id="fable199">
		<span><placeName>Corsica</placeName></span>
            <head><note>199. Giovan Balento</note></head>
		<p>C’era una volta in un paesetto, un ciabattino povero in canna che non
faceva che tirar spago e rattoppar ciabatte. Si chiamava <persName source="#fable199" type="protagonist" subtype="innocent">Giovan Balento</persName>
ed era basso di statura ma grande di cervello. Un giorno, cucendo una
scarpa, piff!, gli si ficca la lesina in un dito: – Ohi, ohi, povero me! –
cominciò a gridare. I vicini sentirono, ma non si mossero perché di
Giovan Balento a loro importava poco. Invece tutte le mosche del paese,
incuriosite, corsero a vedere, ed entrarono in casa del ciabattino.
Qualcuna gli si posò sul dito e succhiò quel po’ di sangue che usciva, le
altre videro un piatto di pastasciutta già pronto e ci si calarono sopra.
– Cosa vogliono qui tutte queste mosche! – cominciò a gridare
Giovanni, – alò, fuori! Fuori da casa mia! – e cercava di cacciarle via
agitando la trappetta. Ma quelle, testarde, continuarono a calarsi sul
piatto di pastasciutta. Allora Giovan Balento menò uno schiaffo in aria
così forte che ne fece un macello. E poi si mise a contare per terra quelle
che erano cadute. Conta e riconta, ne trovò mille morte e cinquecento
ferite: «Questo sì che è un colpo da maestro! – disse tra sé. – Tutti
credono che io non sia buono a nulla, ma se mi ci metto, faccio anch’io
la mia figura!»
Prese uno stecco, l’intinse nell’inchiostro e scrisse su un palmo di tela,
in grosse lettere: «Sono Giovan Balento, ne ammazzo mille e ferisco
cinquecento», e si mise questa scritta in testa, appesa al cappellaccio.
I paesani, a leggere la scritta, scoppiarono dalle risa, e tutti gli
domandarono: – Quanti, Giovan Balento?
E lui: – Ne ammazzo mille e ferisco cinquecento!
Così, di bocca in bocca e di paese in paese, si sparse la nomea di
Giovan Balento. Successe che dopo un anno, in lontane contrade, si
faceva il nome di Giovan Balento come d’uno dei più fieri paladini del
Regno.
Intanto, il ciabattino, abbandonati spago, lesina, pece, trincetto e
sgabello, se n’era partito per il mondo in cerca di fortuna. Viaggiava su
un somarello tutto orecchie e stinchi, e non aveva né bagagli né un
soldo in tasca. Dopo tre giorni che cavalcava per il bosco, arrivò a
un’osteria. Appena fu vicino, cominciò a gridare: – Arriva Giovan
Balento, che ne ammazza mille e ferisce cinquecento!
L’osteria era piena di ladroni. A sentire il nome di quell’eroe così
famoso, i <persName source="#fable199" type="helper" subtype="rebel">ladroni</persName> furono presi dalla paura e in fretta e furia, per porte e
per finestre, scapparono via da tutte le parti, lasciando il pranzo già in
tavola, armi luccicanti e buoni cavalli. Giovanni, senza fretta, scende dal
somaro e si va a sedere a tavola. Viene l’oste: – Mangiate, mangiate,
illustre paladino; io vi devo gratitudine eterna. La vostra sola presenza
m’ha sbarazzato da una banda di ladroni.
E Giovan Balento, con la bocca già piena, senz’alzar gli occhi dal
piatto: – Eh, ho fatto di ben altro!
Quando fu sazio, scelse il cavallo più bello, quello del Capo-ladrone,
montò in sella e disse all’oste: – Se mai avete bisogno d’aiuto, fatemi un
cenno. Finché Giovan Balento non sarà morto, nessuno deve osare di
farvi torto! – Spronò, e partì al galoppo, tra gli inchini dell’oste e dei
suoi servitori.
Ora, era la prima volta che Giovanni montava a cavallo. Si teneva
stretto con le ginocchia e gli pareva d’esser sbalzato in aria a ogni passo.
«O le mie lesine, – diceva tra sé, – o il mio spago, cos’ho fatto ad
abbandonarvi!» Ma, viaggia, viaggia, imparò a stare in sella, e in ogni
paese era ricevuto con grandi onori.
Ed ecco che capitò al Paese dei Giganti. I <persName source="#fable199" type="helper" subtype="monster">Giganti</persName>, grossi come
castagni e alti come pioppi, appena lo videro spalancarono le loro bocche
da forno, sbatterono le mascelle, fecero segno di volerselo mangiare vivo
in un boccone. Giovanni tremava come un giunco.
– Ah, tu sei Giovan Balento che ne ammazza mille e ferisce
cinquecento! – gridò il Capo-gigante. – Vuoi batterti con me? Vieni,
traversa il fiume.
– Sentite, è meglio che mi lasciate passare, – disse Giovanni. – Sapete
come son fatto… Anche il pepe è piccino ma si fa sentire! Se metto mano
alla spada, poveri voi!
I Giganti si consultarono tra loro, poi, con voce addolcita, dissero: –
Be’, ti lasceremo passare. Ma prima, dacci una prova della tua forza. Vedi
quel gran monte lassù? Dovresti farlo rotolare fin qua, che noi ne
vogliamo fare una macina per il nostro mulino. Se ci riesci, noi saremo i
tuoi servi e tu sarai il nostro Re.
Giovan Balento portò le mani alla bocca e cominciò a gridare: –
Fuggite, gente della valle, fuggite! Ora l’illustre Giovan Balento fa
rotolare la Pietra-gigante e fa un macello! Fuggite!
Dalla valle cominciò un fuggi fuggi di povere famiglie. I Giganti,
anche loro, finirono per prendersi paura: ne scappò uno, ne scappò un
altro, si misero a scappare tutti gridando: – Giovan Balento, ne ammazza
mille e ferisce cinquecento!
Quando intorno non ci fu più un’anima, Giovanni spronò il suo
cavallo, guadò il fiume, e tranquillo come Battista attraversò il Paese dei
Giganti. E la sua rinomanza viaggiava davanti a lui, crescendo di giorno
in giorno.</p>
<p>Viaggia e viaggia, s’imbatté in due eserciti sul punto di darsi
battaglia. C’era il Re, mogio mogio, in mezzo ai suoi generali a capo
chino; era un <persName source="#fable199" type="helper" subtype="sovereign">Re</persName> che, se perdeva questa battaglia, ci avrebbe rimesso il
trono, la corona e anche la testa. Appena vide Giovan Balento, il Re si
rallegrò di speranza.
– Illustre Giovan Balento, – disse, – è il Cielo che vi manda per darci
salvezza e vittoria. Prendete il comando del mio esercito.
Giovanni pensò che era giunto il momento di dir la verità. – Maestà,
– disse, – guardate che non sono mica quel che voi credete: sono un
povero ciabattino, buono soltanto a maneggiare la lesina e lo spago…
– Sì, sì, a dopo le chiacchiere! – l’interruppe il Re. – Il tempo
stringe! Siate il nostro generale: ecco il mio cavallo già sellato, ecco la mia
corazza e la mia spada!
E per quanto Giovanni protestasse, lo vestirono a forza, lo misero in
sella, e il focoso cavallo del Re partì d’un balzo, nitrendo. A vedere il
generale che correva verso il nemico, tutti gli altri cavalieri partirono
anche loro all’assalto, con un gran rimbombo, s’azzuffarono col nemico e
lo sterminarono in quattr’e tre sette.
La battaglia è vinta, cominciano a far festa, cercano il generale, e non
lo trovano. Dov’è, dove non è, ecco che lo ritrovano quattro leghe
lontano: aveva attraversato al galoppo l’armata nemica, l’aveva passata da
parte a parte e aveva continuato a galoppare avanti. I cavalieri lo
riportarono trionfante davanti al Re.
– Se m’aveste seguito, – disse Giovanni al Re che s’inchinava di fronte
a lui in segno di gratitudine, – a quest’ora avremmo conquistato già tre
regni e tre corone. Comunque, anche così la battaglia è vinta, e
contentiamoci! Addio!
– Ma come? Ve ne volete digià andare! E io che volevo darvi mia
figlia in sposa! – disse il Re.
Ma Giovanni non volle sentir ragione, rifiutò ogni cosa e riprese ad
andare per il mondo.
Viaggia e viaggia, arrivò al Regno delle Amazzoni. Si sa che le
Amazzoni, famose guerriere, si governano da loro, con la loro Regina, e
non lasciano entrare nessun uomo nei loro confini. Chi capitava in mano
loro era tagliato a pezzi e dato in pasto alle bestie, e della sua pelle ne
facevano tamburi. La <persName source="#fable199" type="prize" subtype="lover">Regina delle Amazzoni</persName> era una donna crudele e
non aveva mai riso né sorriso in vita sua.
Giovan Balento capitò là in mezzo. Le Amazzoni lo presero,
l’incatenarono e lo portarono alla Corte davanti alla Regina. La Corte
delle Amazzoni, con tutti quei cavalli, era piena di mosche. I cavalli
agitavano le code, le Amazzoni muovevano i ventagli, ma Giovanni che
era incatenato e non poteva muoversi aveva le mosche tutte addosso.
– Voi siete un uomo morto! – disse la Regina. – Tale è la legge.
Perché siete entrato nel mio Regno?
Giovanni, a capo chino, diceva tra sé: «O le mie lesine, il mio spago,
il mio sgabello! Fossi stato con voi non mi troverei in questi impicci!»
– Sentite, – continuò la Regina, – d’ammazzare come un cane un
povero giovane mi dispiace. Ditemi la verità e avrete salva la vita.
Dunque: ne avete proprio ammazzato mille e ferito cinquecento?
– In un sol colpo, Maestà.
– E come avete fatto?
– Levatemi queste catene e ve lo mostrerò.
La Regina gli fece subito sciogliere le catene. Tutte le Amazzoni a
cavallo stavano intorno a lui e lo fissavano. Si sentiva solo il muoversi
delle code dei cavalli e dei ventagli e il ronzare delle mosche.
– Come ho fatto? Così! – e Giovan Balento, menato uno schiaffo in
aria stese morte tutte le mosche che aveva intorno. – Contatele.
– Erano mosche! Oh, oh, oh! – E tutte le Amazzoni cominciarono a
ridere, tenendosi i fianchi e traballando in groppa ai loro cavalli. E quella
che rideva più forte di tutte era la Regina: – Ah, ah, ah! Ohi, ohi, ohi!
Oh, che ridere, ohi, non ho mai riso tanto… Giovan Balento, siete il primo
che è riuscito a farmi ridere in vita mia! E con questa bravura che avete
ad ammazzare mosche siete una provvidenza per il mio Regno! Restate
con noi e sarete il mio sposo.
Si fecero le nozze, con gran feste e balli, e il ciabattino diventò il Re
delle Amazzoni.
Fola foletta,
Dite la vostra
Che la mia è detta.</p>
		</div>
		<div xml:id="fable200">
            <head><note>200. Salta nel mio sacco!</note></head>
			<span><placeName>Corsica</placeName></span>
		<p>Nelle montagne del Niolo, pelate e grame, tanto tanto tempo fa viveva
un padre con dodici figli. C’era carestia, e il <persName source="#fable200" type="helper" subtype="caregiver">padre</persName> disse: – Figli, pane da
darvi non ne ho più, andatevene per il mondo, da vivere meglio che a
casa troverete certo.
Gli undici figli maggiori già si disponevano ad andare, quando il
dodicesimo, il più piccino, che era zoppo, si mise a piangere. – E io che
sono zoppo, come farò a guadagnarmi da vivere?
E il padre: – Bambino mio, non piangere, andrai coi tuoi undici
fratelli e quel che troveranno loro sarà anche tuo.
Così i dodici promisero di non lasciarsi mai, e partirono.
Camminarono un giorno, due giorni, e lo zoppetto restava sempre
indietro. Al terzo giorno, il maggiore disse: – Questo nostro fratellino
Francesco che resta sempre indietro è un bell’impiccio per noialtri!
Lasciamolo per la strada: sarà anche meglio per lui perché troverà
qualche anima buona che ne avrà pietà.
Così non si fermarono più ad aspettarlo e continuarono la loro
strada, domandando l’elemosina a tutti quelli che incontravano, finché
non fecero ingresso a Bonifacio.
A Bonifacio c’era una barca attraccata al molo. – E se salissimo in
barca e ce ne andassimo in Sardegna? – disse il maggiore. – Forse laggiù
c’è meno fame che da noi!
I <persName source="#fable200" type="villain" subtype="citizen">fratelli</persName> salirono in barca, e salparono. Quando furono in mezzo allo
stretto si levò una burrasca così grossa che la barca andò in mille pezzi
contro gli scogli e i fratelli annegarono tutti e undici.
Intanto <persName source="#fable200" type="protagonist" subtype="trickster">Francesco lo Zoppetto</persName>, stanco morto e disperato, non trovando
più i fratelli aveva gridato, aveva pianto, e poi s’era addormentato sul
ciglio della strada. La <persName source="#fable200" type="helper" subtype="magician">Fata</persName> di quel posto, dalla cima d’un albero, aveva
visto e sentito tutto. Appena Francesco si fu addormentato, scese
dall’albero, andò a cogliere certe erbe che sapeva lei, ne fece un
impiastro, glielo mise sulla gamba zoppa, e la gamba da zoppa divenne
sana. Poi ella prese l’aspetto d’una povera vecchina e si sedette su di una
fascina aspettando che Francesco si svegliasse.
Francesco si svegliò, si tirò su, fece per riprendere il cammino
zoppicando e s’accorse che non zoppicava più ma camminava come gli
altri. Vide la vecchina seduta lì e le chiese: – Signora, avete per caso
visto un dottore?
– Un dottore? E che vuoi fare d’un dottore?
– Voglio ringraziarlo. Sì, dev’essere passato un gran dottore, che m’ha
guarita la gamba zoppa mentre dormivo.
– Chi t’ha guarito la gamba zoppa sono io, – disse la vecchina. –
Perché io conosco tutte le erbe, e anche l’erba che guarisce le gambe
zoppe.
Francesco, tutto felice, saltò al collo della vecchina e la baciò su tutt’e
due le guance. – Come posso provarti la mia riconoscenza, nonna?
Dammi questa fascina che te la porto io.
Si chinò per sollevare la fascina, ma quando si levò, al posto della
vecchia c’era la più bella giovane che si possa immaginare, tutta
luccicante di diamanti, coi capelli biondi che le coprivano le spalle, la
veste di seta turchina ricamata d’oro e due stelle di pietre preziose sugli
stivaletti. Francesco, a bocca aperta, cadde ai piedi della Fata.
– Alzati, – ella disse. – Ho visto che non sei ingrato, e ti aiuterò. Di’
due desideri e io li esaudirò subito. Sappi che sono la Regina delle Fate
del Lago di Creno.</p>
<p>Il ragazzo ci pensò un po’ su, e poi rispose: – Desidero un sacco nel
quale vada a finire dentro ogni cosa al mio comando.
– E un sacco così avrai. Ti resta ancora un desiderio.
– Desidero un bastone che faccia tutto quel che comando io.
La Fata disse: – E un bastone così avrai, – e sparì. Ai piedi di
Francesco c’erano un sacco ed un bastone.
Tutto felice, il ragazzo volle far la prova. Dato che aveva fame, gridò:
– Che una pernice arrosto entri nel mio sacco! – E, pam!, una pernice già
arrostita volò dentro il sacco. – Che c’entri del pane! – E, pam!, un pane
entrò nel sacco. – Che c’entri un fiasco di vino! – E, pam!, il fiasco di
vino. Francesco fece un pranzo coi fiocchi.
Poi si rimise per via, senza più zoppicare, e l’indomani si trovò a
Mariana. 58 A Mariana si davano convegno tutti i più gran giocatori della
Corsica e del Continente. Francesco era senza un soldo, e comandò: –
Centomila scudi nel mio sacco! – E il sacco si riempì di scudi. In un
baleno, si sparse per Mariana la voce che era arrivato il Principe di Santo
Francesco, famoso per le sue ricchezze.
Bisogna sapere che a quel tempo il <persName source="#fable200" type="villain" subtype="monster">Diavolo</persName> prediligeva la città di
Mariana. Sotto forma d’un bel giovanotto, vinceva tutti alle carte, e
quando i giocatori erano rimasti senza un soldo, comprava le loro anime.
Saputo di questo ricco forestiero che si faceva chiamare Principe di Santo
Francesco, il Diavolo, travestito, l’andò subito a trovare. – Signor Principe,
scusatemi se ho l’ardire di presentarmi davanti a voi, ma la vostra fama
di giocatore è tanto grande, che non ho resistito al desiderio di venire a
farvi visita.
– Voi mi confondete, – disse Francesco. – A dir la verità, non so
giocare a nessun gioco, anzi non ho mai preso in mano un mazzo di
carte. Però, qualche partita con voi, così per imparare, mi piacerebbe
farla, e son certo che alla vostra scuola non tarderò a farmi esperto.
Il Diavolo era tanto soddisfatto della visita che, accomiatandosi, non
stette bene attento e facendo la riverenza allungò una gamba e mostrò il
piede di caprone. «Ah, ah! – disse tra sé Francesco. – Questo è zio
Satana che mi è venuto a far visita. Bene! Troverà pane per i suoi denti!»
E, rimasto solo, comandò al sacco una bella cena.
L’indomani, Francesco andò alla casa da gioco. C’era un gran
trambusto e tutta la gente s’affollava in un punto. Francesco si fece largo
e vide per terra il corpo d’un giovane col petto insanguinato. – È un
giocatore che ha perduto tutta la sua fortuna, – gli spiegarono, – e s’è
piantato un pugnale nel cuore proprio adesso.
Tutti i giocatori erano tristi in volto. Solo uno in mezzo a loro,
s’accorse Francesco, rideva sotto i baffi. E Francesco riconobbe il Diavolo
che era venuto a fargli visita.
– Presto! – disse il Diavolo. – Portiamo via questo disgraziato, e
riprendiamo il gioco! – E tutti ripresero le carte.
Francesco, che non sapeva neanche tener le carte in mano, quel
giorno perdette tutto quel che aveva con sé. Il secondo giorno, aveva già
imparato un po’ a giocare, e perdette più ancora del primo. Il terzo
giorno s’era ormai fatto esperto, e perdette tanto che tutti lo credevano
rovinato. Ma per lui non era niente, perché non aveva che da
comandare al suo sacco, e ci trovava dentro tutto l’oro che gli serviva.
Perse tanto che il Diavolo si disse: «Ormai, fosse pure l’uomo più ricco
del mondo, è certo rimasto sul lastrico». Lo prese da parte e gli disse: –
Signor Principe, non so dirvi quanto mi duole la mala sorte che s’è
abbattuta su di voi. Ma ho una buona notizia da darvi: se mi date retta,
posso farvi recuperare la metà di quel che avete perso!
– E come?
Il Diavolo si guardò intorno, poi gli sussurrò: – Vendetemi l’anima!
– Ah sì! – gridò Francesco. – È questo il consiglio che mi dài,
Satana? Ebbene, salta nel mio sacco!
Il Diavolo ghignò e fece per scappare, ma non c’era verso: finì a
capofitto dentro la bocca del sacco spalancata. Francesco chiuse il sacco e
disse al bastone: – Batti qua sopra!
E il bastone, giù botte! Il Diavolo, dentro il sacco, si dimenava,
piangeva, imprecava. – Lasciami uscire! Ferma o muoio!
– Ah sì? Muori? E credi che sarebbe un male? – E il bastone, giù
botte.
Dopo tre ore di quella gragnuola, – Basta così, – disse Francesco, –
per oggi, almeno.
– Cosa vuoi per ridarmi la libertà? – chiese il Diavolo con un fil di
voce.
– Senti bene: se rivuoi la libertà devi risuscitare subito tutti quelli che
si sono ammazzati per colpa tua nella casa da gioco!
– Te lo giuro! – disse il Diavolo.
– Esci, allora: ma ricòrdati che posso riacciuffarti quando voglio.
Il Diavolo si guardò bene dal mancar di parola; sparì sottoterra e di
lì a poco da sottoterra saltò fuori una folla di giovani pallidi in faccia,
con gli occhi febbricitanti. – Amici miei, – disse loro Francesco, – voi vi
siete rovinati al gioco e per la disperazione vi siete ammazzati. Io ora ho
avuto la possibilità di risuscitarvi, ma un’altra volta non so se ci riuscirei.
Ditemi, promettete di non giocare più, se vi lascio in vita?
– Sì, sì, lo giuriamo!
– Bene, allora eccovi mille scudi per ciascuno. Andate, e guadagnatevi
il pane lavorando.
I giovani risuscitati partirono tutti felici; chi fece ritorno alla famiglia
in lutto, e chi si mise in giro per il mondo perché la sua mala condotta
passata aveva fatto morire di crepacuore i genitori.
Anche a Francesco venne il pensiero del suo vecchio padre. Si mise in
strada per tornare al suo paese, ma per via incontrò un ragazzo che si
torceva le mani dalla disperazione.
– Be’, giovanotto, di professione fai il fabbricante di smorfie? – chiese
Francesco, che era allegro. – E a quanto le vendi, la dozzina?
– Io non ho voglia di ridere, signore, – rispose il ragazzo.
– Cosa c’è che non va?
– Mio padre fa il taglialegna ed è l’unico sostegno della famiglia.
Stamattina è caduto d’in cima a un castagno e s’è rotto un braccio. Sono
corso in città a chiamare il medico; ma il medico sa che siamo poveri e
non s’è voluto disturbare.
– Tutto qui? Sta’ tranquillo. Ci penso io.
– Siete medico?
– No, farò venire quello là. Come si chiama?
– Dottor Pancrazio.
– Bene! Dottor Pancrazio, salta nel mio sacco!
E nel sacco piombò a capofitto un medico, con tutti i suoi strumenti.
– Bastone, batti qua sopra! – E il bastone cominciò la sua danza.
– Aiuto! Pietà!
– Prometti di curare gratis il taglialegna?
– Prometto tutto quel che volete.
– Esci dal sacco, allora –. E il medico corse al capezzale del
taglialegna.</p>
<p>Francesco riprese il cammino e dopo qualche giorno arrivò al suo
paese, dove si pativa più fame di prima. A forza di comandare: «Un
pollo allo spiedo salti nel mio sacco!», «Un fiasco di vino salti nel mio
sacco!», Francesco riuscì a metter su una locanda dove tutti potevano
togliersi l’appetito senza pagare un soldo.
Così durò finché durò la carestia. Quando ritornò l’abbondanza,
Francesco non volle dar più niente a nessuno, perché sarebbe stato come
incoraggiare la pigrizia.
Credete che ora lui fosse felice? Macché! Era triste di non saper più
nulla dei suoi undici fratelli; ormai aveva loro perdonato la cattiva azione
d’averlo abbandonato solo e zoppo. E così provò a dire: – Giovanni mio
fratello, salta nel mio sacco!
Qualcosa si scosse dentro il sacco. Francesco aprì e guardò: era un
mucchio d’ossa.
– Paolo mio fratello, salta nel mio sacco!
Un altro mucchio d’ossa.
– Pietro mio fratello, salta nel mio sacco! – E continuò a chiamarli fino
all’undicesimo, e ogni volta, ahimè, non trovava nel sacco che un
mucchietto d’ossa mezzo rosicchiate. Non c’era dubbio: i suoi fratelli
erano morti tutti da un pezzo.
Francesco era triste. Anche suo padre morì, e rimase solo. Ed anche a
lui toccò di venir vecchio.
L’unico desiderio che aveva, prima di morire, era di rivedere la Fata
del Lago di Creno che l’aveva reso tanto fortunato. Così si mise in
cammino e arrivò nel posto in cui l’aveva incontrata per la prima volta.
Si mise ad aspettarla, ma aspetta aspetta, la Fata non veniva. – Dove sei,
buona Regina? – supplicava lui. – Mostrati ancora una volta! Non voglio
morire senz’averti rivista!
Era scesa la notte. Della Fata non s’era vista traccia. Invece, per quella
via, passò la <persName source="#fable200" type="villain" subtype="magician">Morte</persName>. In una mano teneva una bandiera nera, e nell’altra
la falce. S’avvicinò a Francesco: – Ebbene, vecchio, non sei ancora stanco
della vita? Non ne hai percorso abbastanza di monti e di valli? Non è
tempo che tu faccia come tutti e te ne venga con me?
– O Morte! – rispose il vecchio Francesco, – io ti benedico! Sì, di
mondo ne ho visto abbastanza, e anche di tutto quel che il mondo
contiene; mi sono saziato d’ogni cosa. Ma prima di venire con te, ho
bisogno di dire addio a una persona. Dammi un giorno di tempo.
– Di’ le tue preghiere, piuttosto, se non vuoi morire come un saracino,
e poi spicciati a venirmi dietro.
– Ti supplico, aspetta fino al mattino, finché non canti il gallo.
– No.
– Un’ora, via.
– Neanche un minuto.
– Allora, visto che sei così crudele, salta nel mio sacco!
La Morte tremò, tutte le sue ossa batterono l’una contro l’altra, ma
non poté fare a meno di saltare nel sacco. Nello stesso istante, apparve la
Regina delle Fate, splendente e giovane come quella volta. – Fata, – disse
Francesco, – ti ringrazio! – E alla Morte: – Salta fuori dal sacco, e
attendimi.
– Tu non hai abusato del potere che t’avevo dato, Francesco, – disse
la Fata. – Il tuo sacco e il tuo bastone t’hanno servito per fare il bene.
Voglio compensarti. Dimmi cosa desideri.
– Non desidero più niente.
– Vuoi essere «caporale»? 59
– No.
– Vuoi essere re?
– Non voglio più nulla.
– Vecchio, vuoi la salute, la giovinezza?
– T’ho vista. Muoio contento.
– Addio, Francesco. Brucia il sacco e il bastone, prima –. E la Fata
sparì.
Il buon Francesco accese un gran fuoco, si riscaldò un momento le
membra ghiacciate, buttò nella fiamma il sacco e il bastone, perché
nessuno ne facesse uso cattivo.
La Morte era lì, dietro un cespuglio. – Cu-cu-ia-cù! Cu-cu-ia-cù! –
cantò il primo gallo.
Francesco non sentì. L’età l’aveva fatto sordo.
– È il gallo! – disse la Morte, e colpì il vecchio con la falce, e sparì
portandosi dietro il suo cadavere.</p>
		</div>
      </body>
  </text>
</TEI>
